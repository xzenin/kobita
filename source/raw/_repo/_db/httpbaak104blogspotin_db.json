{
  "id": "fc0b877e-b386-4068-a615-373d8458d52f",
  "url": "http://baak104.blogspot.in/",
  "title": "Magazine",
  "Posts": [
    {
      "selected": false,
      "id": "6764485192109736733",
      "title": "স্মরণ : আলোক সরকার",
      "content": "।। আলোক সরকার ঘুমোতে গেলেন ২০১৬ খৃস্টাব্দের নভেম্বর মাসে। লিওনার্দ কোহেনের মৃত্যুর কয়েকদিন পরেই, ফিদেল কাস্ত্রোর প্রয়াণের কয়েকদিন আগে। শীত যখন পড়েনি। কৃষ্ণচূড়া, রাধাচূড়া, জারুল যখন ঘুমোতে চাইছে। বাতাসে যখন একরকমের ঝাঁঝালো দারিদ্র্য লেগে গেছে। নিষ্পত্র গাছগুলো গরমের হঠাৎ হারিয়ে যাওয়া আর ঠান্ডার নিশ্চিত আসন্নতার মধ্যে অবিশ্বাস নিয়ে দাঁড়িয়ে আছে। গ্রামের দিগন্তে হলুদ হয়ে আছে ভারি ধানক্ষেত। কলকাতায় চেপে বসেছে জমাট ধোঁয়াশা আর নাক-কান-গলার সমস্যাগুলো। এই ঋতু বরিশাল থেকে কলকাতা অবধিই জীবনানন্দ দাশের। জীবনানন্দ দাশ নামক কবিটি আলোক সরকারের পছন্দের তালিকায় ছিলেন না। কিছু কবি এবং পাঠকের মধ্যে জীবনানন্দকে নিয়ে যে আদিখ্যেতা দেখা যায়, আলোক সরকার তা পছন্দ করতেন না। সবাই যেটা নিয়ে মাতামাতি করে আলোক সরকার তার বাইরে পালাতে চাইতেন, তার বিরুদ্ধে কথা বলতেন। কবিতা, সঙ্গীত, লোকনীতি, আন্তর্জাতিকতা, সামাজিক সংযোগ... সর্বত্রই আজ আভিজাত্যের অভাব, দৃঢ় অবস্থানের খামতি। একজনের লেখা আরেকজন যখন লিখে ফেলছে, শুধু নাম দেখে বুঝে নিতে হচ্ছে কোনটা কার লেখা, আলোক সরকার চলে গেলেন।  ১৯৫০ পরবর্তী শ্রেষ্ঠ আধুনিক কবি আলোক সরকার চলে গেলেন এই হেমন্তে। যেমন এক বেমানান ডাইনোসর রাজকীয় প্রসন্ন ভঙ্গীতে একদিন লুটিয়ে পড়ে মাটিতে, আর চলে যায় পৃথিবী থেকে, তার জীবাশ্ম ও ডিম ফেলে রেখে। এই ২০১৬-এ আলোক সরকারকে আর মানাচ্ছিল না। আলোক সরকারের কবিতায় অন্ধকারের মূল্য আলোর চেয়ে কম নয়। অনুপস্থিতি সেখানে হাজিরা দেওয়ার চেয়ে অনেক বেশি স্থান জুড়ে থাকে। এই হেমন্তে চলে যাওয়াই তাঁকে মানায়। আলোক সরকারের রৌদ্রময় অনুপস্থিতি আমরা হয়ত আরো ভালো করে অনুভব করতে পারব। একজন কবি মৃত্যুর পরে তাঁর অনেক প্রাপ্য বুঝে নিতে পারেন। বিশেষ করে একজন আজীবন অফুরন্ত থেকে যাওয়া কবি। এবার রসিক তৃষ্ণার্ত পাঠকের সঙ্গে আলোক সরকারের কবিতার আলোকিত সমন্বয়ের পালাটি শুরু হবে। এবার উঠে আসবে অমরত্বের প্রশ্ন। কবির থাকা আর না-থাকার অভেদ এবার সূচিত হবে, আশা করা চলে।।",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-30T04:49:42-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4325540231261035414",
      "title": "হাসান রোবায়েত",
      "content": "শাহানা আপা  ১   সন্ধের দু তিন বিঘৎ পরেই শাহানা আপার চোখ সেখানে   লণ্ঠনঝড়ে অজস্র উড়ছে পারাবত—   \r\n  আপা প্রতিদিন রাস্তা পার হয় \r\n গীতবিতানের মাঝে—  \r\n  বিশ্রুত হিংসার পাশে সেটুকুই পরিত্রাণ!  \r\n  \r\n  ২   শাহানা আপার সাথে রোজ কথা হয় \r\n জামগাছটির— \r\n সেখানে ভ্রমর বসে গ্রহণীয় করে তোলে ফুল!  \r\n  কোনো এক সাইকেলঅলা আতার বাগানে ঢুকে \r\n ভুল করে শ্রাবণ! \r\n যেন এক গাঙের ডাহুক তার বৃষ্টিতে ফেলে যায় ওড়া আপা,    অয়নপথের ছবি আঁকে— \r\n মাছের পেটির পাশে যে সকাল বস্তুত \r\n তুলোবন—  \r\n \r\n পাতাদিন স্রোত আর ঝোলমাখা হাত নিয়ে \r\n শাহানা আপা কবুতর ডাকে \r\n আ আ আ আ...   \r\n  \r\n  \r\n  ৩   দুপুরের সাইকেলঅলা কোনোদিন এ পথে না এলে \r\n আপা প্রার্থনা করে জানের সদকা দিয়ে— \r\n যেন উঠোনের শিমফুলে হেলে থাকে রোদ!      অবশিষ্ট বাউলের দেশে \r\n আপা গান হয়ে, দধির ঘনত্ব হয়ে নেমে আসে কবুতরবনে—   কয়েকটি শিশু-জাম তাকিয়ে থাকে দাওয়ায়!  \r\n  এইসব গার্হস্থ্যদিন কুরুশকাঁটায় বোনে \r\n শান্ত সোয়েটার— \r\n শালিক-ব্যাথার পাশে আমাদের বোনগুলো \r\n খুলে রাখে দুল! \r\n \r\n এখানে বৃষ্টিকে ডাকা হয় কার্পাস বলে—   \r\n \r\n   ৪   ও গাঁয়ের বাতাস এইপথ থেকে পাতা নিয়ে গেলে \r\n কেমন অচিহ্নিত হয়ে পড়ে দিক— \r\n আপা দাঁড়িয়ে থাকেন পাঁচ কালেমার ভীড়ে! \r\n গোধূলীর আলো চেটে কয়েকটি ষাঁড় \r\n ফিরে আসে বাড়ি—  \r\n  মাগরিবের শূন্যতা ঘিরে কেবল শাহানা আপাই ঢেউ \r\n যেন ধুধু এক মাঠ\r\n আপার জায়নামাজ ভরে যায় বরুণ ফুলের ডাকে! \r\n এইসব পত্রমোচী বন নিয়ে আসে বেহাগের ধ্বনি—  \r\n  চৌকাঠ পার হয়ে আপা শুনতে পান \r\n প্রকৃতিপুরুষরূপী এক হাওয়া সারারাত ডেকে যায় বনে!   \r\n  \r\n  (চিত্রঋণ : ইউজিন ডি ব্লাস)",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-30T04:55:39-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "65309951386444150",
      "title": "প্রজাপতি।। শেষ হতে শুরুদিন বাকি ।। শান্তনু বেজ",
      "content": "প্রজাপতি। শেষ হতে শুরুদিন বাকি  \r\n  (উৎসর্গঃ অনুপম মুখোপাধ্যায়)    \r\n  \"ভয় কেন লজ্জার সাথে গোপনে?\" -শান্তনু   \r\n  আমার বিয়ে সাজছে, ধীরে লয়ে প্রশ্রয়ে   মা অক্লান্ত। বাবা নান্দীমুখ পর্যন্ত ভক্তি করছে   একটানা দর্শকহীন ভ্রমর, সঙ্গে কিছু নির্দিষ্ট ভ্রুক্ষেপ। একটা কমপ্লিট বেদিং সিন   সকালের টোস্ট গলে গিয়ে           নোংরা হচ্ছে বাসি রুমাল। সেই তোমারটা  যখন তোমার রেসিপি চাইছি, তুমি তুষার চুরমার  ইয়েতির মতো সন্দেহজনক এক পায়ের উপর দুই বুকের জীবন   আজ দয়াকরে দ্বাদশী মানিয়ে ব্রহ্মা ডাকি   কাল থেকে মেয়ের বদলে মেঘ পাবো   যত খুশি স্তরায়িত করব বৃষ্টির সম্ভাবনা    \r\n  \"আচ্ছা কে আমার তুমি? \"- রুনু  \r\n  এটা সোশ্যাল নেটওয়ার্কের শান্তনু নয়  ঘোড়ার লোম চুরি করা। অন্তঃস্থ নায়ক   রোগের শেষ ট্যাবলেট না খাওয়া। রুগ্ন ভেষজ   গামছার তলায় আঁশ চাপা রাখা এক নিরামিষ বেড়াল   নরমওয়ার ও আদরের কালি দেওয়া  রুনুর লোমহর্ষক নায়ক। জলবিছুটি   \r\n  গায়ে হলুদ এবং এবিসি 'র বদলে অ   \r\n  পিসি। জেঠিমা। বৌদি ...শাঁখ বাজালো   আমি শিকল নাড়ার শব্দ পেলাম।   মা বাটনা রেখে  ছুটে এলো  বললো, ঠাকুরের নাম নে  আমি মনে মনে  বললাম    সংসার আমার সংস্কৃতি। ঈশ্বর আমার শব্দ  বাকিটুকু একটা চতুর সংসদ  জমি অধিকারের অধিনায়ক নিয়ে ঝগড়া চলছে   কিন্তু আন্তর্জাতিক ভ্যান গঁঘের হলুদ কেন আমার গায়ে ফুঁটলো না?   \r\n  গন্তব্য হীরাপুর। বিবাহবন্ধন  \r\n  একটা প্রজাপতির দর্জি এলো  মা তার জন্য কাপড় রাখতে ভুলে গ্যাছে  বাবা রুমালটা এগিয়ে দিল  চারিদিকের সন্ধ্যা তাপমাত্রায় হাত বুলিয়ে বুলিয়ে  সে একটা জোনাকি ধরে নিল। ঘর আলো হলো। মা ঠাকুর ডাকার পর বাইরে এসে হাসলো   হঠাৎ দর্জি কাপড়ের বদলে একটা ফিতে দিয়ে প্রজাপতি বানিয়ে দিল  রানা, সনৎ আমাকে নিয়ে গাড়িতে এলো  সুজিত হর্ণ বাজিয়ে হীরাপুর  দেখলাম  মন্দিরের ঘন্টায় একটা প্রজাপতি বাঁধা হচ্ছে।   দর্জি আমার গাড়ির দিকে তাকিয়ে রইলো  আর প্রজাপতির ম্যাজিক দেখাতে লাগলো   মা। দিদিমা। ঠাকুমা, যারা বরযাত্রী হতে চায়নি তারা ম্যাজিকের দর্শক হলো   \r\n  ফুলশয্যা। যৌন থেকে সেক্স কাটলাম   \r\n  একটা চামচের উপর প্রজাপতি বসলো  (নড়ে গেল আঙটি। সতর্কভাবে বায়ু ঘরের বাতাস হলো। আজ একটা পায়ের উপর দুটো বুক দেখা যাবে। পা'টি হাঁটবে সারি সারি প্রজাপতির দিকে তাকিয়ে। মিছিল করবে মানুষের পিঠের দিকে। মুঠোগুলো এখন সিনেমার মতো এক না হলেই হলো)   এবার চামচের উপর প্রজাপতির ডিম এলো  চামচটি জানে না, এখন বর্ষাকাল। যেকোন মুহুর্তে  শোয়াপোকা জন্মাতে পারে",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-29T07:02:46-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7405485985805373666",
      "title": "জীবনজল যৌনজল : বিশ্বরূপ দে সরকার",
      "content": "আমি এই অর্কিড থেকে মাঘ মাংস বিচ্ছিন্ন করে   জেনে নেব শীত  সাহেবগঞ্জের সেই দুঃখই কি মৃত্যুর কারণ  জেনে নেব কাঁচের যে বিধিসম্মত শৃঙ্খলা   ঘন কুয়াশার মধ্যে যে আলোর চলাচল  জেনে নেব সমাজ ও ঠেলে দেওয়া সূত্রগুলি জাতিস্মর কিনা  বিকেলের আলোমাখা রক্ত, কোন ঘন অ্যাক্রেলিক নাকি  এ শুধু তোমার দশ আঙুলের ইতিবৃত্ত\r\n \r\n   নীল চুড়িদারের ভেতর যে হত্যাকান্ড যে পরিত্রাণ   মুক্তি সে কি খন্ড খন্ড অগ্নিদাহ  আমাকে পদ্মাসনে বসিয়ে তুমি কুশ ও কাঁটায়   শ্রীমতি সুজাতা কোন তমসা বাগানে  পুষ্পে পুষ্পে সুপ্রাচীন নোনা মাটির এই বরেন্দ্র...   \r\n  ততক্ষণে আমি এই পরিশ্রুত শ্যাওলার ভেতর   বৃত্তীয় সুখ তার বৃন্তের তপস্যা   গন্ধের বিকিরণ টুকরো সম্পর্ক হয়ে ঢুকে আছি  জন্ম নেব, জন্ম নেব বলে  ফুঁ দিয়ে ফোলানো চাঁদের লীলার মধ্যে   বস্ত্রহীন, হিত ও অহিত চূর্ণ   প্রবল শীতেও ফোঁটা ফোঁটা চন্দ্রবিন্দু  কাকাতুয়া পেরিয়ে, নিঃসঙ্গ ঝিঁঝিঁ ও পতঙ্গ জীবন  পিঁপড়ের খাবার টপকে ঢুকে পড়েছি  আর গর্ভকেশর বেয়ে গড়িয়ে নামছি  আমলকী ভেঙে বেরিয়ে আসছে মহল   কুসুম ও লালায় মেধা জড়িয়ে যাচ্ছে  আমি তাদের নাম জানি না, জিভের লাল জানি না  স্পর্শের পালং জানি না   বেদনার জলবায়ু থেকে সেই সবিতা, রক্তের বিনুনী  এই শুরু, এই স্নান, এই তবে ঋদ্ধ পদ্মাসন  শুধু জানি সকলের জন্য নয়...   \r\n  \r\n  (চিত্রঋণ : Aaron Wallis : Orgasm on the Road to Moscow)",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-29T03:36:28-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1160581912568133125",
      "title": "জাহেদ মোতালেব",
      "content": "মানুষ  \r\n  মুখ দেখি কত কত চেনা অচেনা,  তবুও সকাল  ঝুপ ঝুপ বৃষ্টির মতো মানুষ  সব ভুলে যায়;  একটি ঘাসফড়িং চোখ মেলে  সেই কথা জেনে   দেয় ডানা দুটি।  আমি ডানার মানুষ  নানার গল্পের মতো উড়ি   রোদ ছুঁই দুপুরের  দুপুর আমার প্রেমের মতো চোখ মেলে।",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-29T03:21:22-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "5763522248708014231",
      "title": "পলিয়ার ওয়াহিদ",
      "content": "মাটিয়ালি গান  \r\n  গমবনে মানুষ হলাম—আমি ভেতোশাক  আকাশ উত্তীর্ণ হয়ে বুঝি  ভুলে গেছি—মাটিবর্তী মানুষের গান!  \r\n  বেলেশাকের কথায় ধরো—  নিজেকে বিছিয়েছে সে—মাটিরই বিছানায়  ভালোবাসি থানকুনিপাতা  তবুও বন্ধুরা হলো—শিয়েলের কাটা!  \r\n  আমি হাটি—জাজিমের মতো রক্তিম আকাশ   আবার মুখস্ত করি সান্ধ্যকালীন গাভীন গমক্ষেত!  \r\n  \r\n  \r\n  \r\n  সজনে ও তেলাকচু  \r\n  সজনে পাতার মতো ঝুরঝুরে—আমি  তুমি তেলাকচু লতা—যেন বা জড়ায়ে থাকো  \r\n  নড়া-চড়া আজকাল মড়ার মতোন  দাঁড়াতে পারি না—  না পারি, বাড়াতে হাত  \r\n  এ রেইনফরেস্টের ছায়ার নিচে  দ্যাখো—তিতোহাসি বিলাচ্ছে   পদে পদে প্রতারিত—দক্ষ নিমগাছ!  \r\n  \r\n     মাটির আঁচল ছোঁবো  \r\n  মায়ের কথা খুউব... মনে পড়ছে। মাটির কথাও। বাবার মাঠের ধান কেমন আছে? খুব ইচ্ছে করছে তাও জানতে। দাদীর তইতইগুলো; সারা দিন কানের কাছে প্যাকপ্যাক করে। নানীর হাতের চুড়িদুটো; নানা মরার পর কেমন যেন রংচটা হয়ে গেছে। পীরো চাচা মরলো—মনা কবরে গেল—আলি হাসানের টুকটুকে মেয়েটাও নাকি চলে গেছে জম্মের মতো! কাউকে দেখতে পেলাম না। মা আমি তোমার কাছে থাকবো—আর মাটির ঘরে শোব। আমার আর কোনো চাওয়া নেই। আমি কৃষকের ছেলে মা—মাটি জল পাতা ছাড়া কীভাবে বাঁচি?   \r\n  বাবা; তুমি মন খারাপ করলে নাকি? তুমি মাটিতে বীজ দাও—আমি এসে মমতার মই দিবো।  \r\n  \r\n  \r\n  (চিত্রঋণ : Shin Jong Sik﻿)",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-28T18:33:37-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "3821870215115422959",
      "title": "জীবনজল যৌনজল : অনুপম মুখোপাধ্যায় ",
      "content": "।।১টি পুনরাধুনিক কবিতা।।      ।  কোথায় পালক। আর। কোথায় যে ডানা    রাষ্ট্র ফেলে শেষমেশ দেশ নেবে নাকি  ।  বেলোয়ারী চুড়ি হয়। জানালাও হয়  হৃদয়ে পাখির চোখ। পরিচয়। নখ  ।  ধোঁয়া ভালবেসে ঘরে। চিমনি রেখেছ  শীতের পরোয়া। তুমি অত তো করো না  ।  ঘরের বাহিরে যাও। যাও। যাও। যাও  দ্যাখো। আজ আগাছায় বাহার লেগেছে  ।  ঘরের পেছনে শুয়ে। ভালো কালো রোদ  পিঠ যথা কেঁদে কেঁদে বেঁকে যায় কারো  ।  মেথরের সিঁড়িটিতে। মরিচা পড়েছে  পাতাবাহারের ধুলো। জল দাও প্রিয়  ।  অভ্যাস যে বিষাদের আরেক নাম। জানো  কবিতা লেখো তো লেখো। ছাপতে চাও কেন  ।  ওই মূঢ় জনগণ। কূট ও কুটুমে  শোনো। ওরা সূক্ষ্মতার ধারও তো ধারে না  ।  করাত চালায়। নাকি বেহালা বাজায়  ভোর। নাকি বেলাশেষ। কিছুই খোঁজে না  ।  হুদাই লাফাও তুমি মানুষ মানুষ  তোমার মনের কাচ। পৃথিবী ভেঙেছে  ।  কতখানি ফাঁস ছিল। কতটা যে টান  শুধু তো তুমিই জানো। আর কেউ নয়  ।  মিছিলের ফাঁকে দ্যাখো অরবের দাগ  নীরবের দীপ্র রাগ। চুপের আবেগ  ।  পাখিপোষা লোকগুলো হুশ ইট রেখে গ্যাছে  লাইনে রয়েছে বটে। সমবায়ী নয়  ।  পুড়ে গিয়ে কেঁদে ওঠে। দেবতারা পারে  পোড়া আর বেঁচে থাকা মানুষের। ধাত  ।  সবুজের গ্রাম। ঘর। সকালের আলো  সঠিক সময়ে। ঠিক। পাতা ঝরে যায়  ।  পাতা তো খসেছে। যাতে হাওয়া তাকে পায়  হাওয়া। তাকে খেয়ে নেয় নিজের হলুদে    \r\n    \r\n  🍂    ১ গাছ। রূপ মাখে অনেক গাছের  সারাদিন। রোদ নেয়। ১ টানা রোদ  ।\r\n তোমার চোখের গাছ। আমার হবে না  আমি বুঝি গাছ হয়ে গাছ দ্যাখা হয়  ।  আমি দেখি। নদীহীন মানুষের বালি  ঠিক কত ব্যাঙ পেলে সাপ পোষা যায়  ।  যত আটা পেলে কিছু রুটি সেঁকা যায়  টাকার শরীরে থাকে ততটা। কাগজ  ।  রুটি ফেলে বই কেনে। এমনও মানুষ  দেবতা তো নয় তারা। নেহাৎ রসিক  ।  কাগজে যে মিশে থাকে গাছের বিলাপ  অনেকেই। ল্যাপটপে কবিতা লেখে না  ।  কাগজে তামাক পোড়ে। সিগারেট 🚬 নাম  পাতাপোড়া বিড়িদের জাতকূল। নেই  ।  ভেজালের ভয়ে তুমি খাবার তামাক কেনো না  এ ক্যামোন আচরণ। শেখো। অনুপম  ।  এখানে লরিতে চেপে। কারুকাজ আসে  ভাড়া। গুনে দিতে হয় তারিখ হিসেবে  ।  প্রেমের পূজারী তুমি। বোকাচোদা কবি  তাহলে কী করে অ্যাত গৃহদাহ করো  ।  তোমার যা পরকীয়া। অন্যের জীবনে  স্বর্গের প্রোটিন নয়। স্পার্মব্যাংক ছিল  ।  যে ঘরে লেগেছে গাঢ় আগুনের। দাগ  ধোঁয়ার ঈশারা নিয়ে সেখানে। সে আছে  ।  ফুলের নিঃশ্বাস। থেকে রং চুরি করো  বৌয়ের শরীরে। যথা। বান্ধবীর ডোর দ্বার door  ।  শরীরে এল না সে তো। দেহে খুব আসে   পরণে চিকন শাড়ি। চোখে। মণি নেই   ।  কুয়াশার মহিলাকে। ওভারটেক করি  ঠাণ্ডা সে। হাইওয়ে। কালো। ও কঠিন   ।  যে মেয়েরা নদীপাড়ে হেগে এসেছিল  যে ছেলেটা সভয়ে তা দেখে ফেলেছিল   ।  নদীজলে বাঁড়া ধোয় আজ ১ লোক  গুদ তাকে কী যে দেবে। ভালো কি বাসিবে  ।  মন্দিরের পাশে ওই। হাড়কাটা গলি  সামাজিক ফুল হাড় নিয়ে ছুটেছে পুরুত  ।  ছোট গাড়ি। ছুটে গেলে ব্রিজ কেঁপে যায়  নদী তো মুখিয়ে থাকে। ইটভাটা খাবে  ।  মানুষ পালিয়েছিল। গ্রাম। পড়ে ছিল  হাজার ১০০০ বছর পরে খুঁজে পাওয়া গেল  ।  নদী গেলে দুঃখ হয় শিশু। শ্রমিকের  তার বাবা মাল খেয়ে মুখ ধোবে কই  ।  বীজধানে শেষমেশ। ক্রেডিট দিল না  ব্রেন ভালো। লাংস ভালো। রোদ আরো ভালো  ।  রোদ চোদে। সাঙ্ঘাতিক। কারেন্সির চেয়ে  ব্যাংক ফুঁড়ে ঢুকে যায়। পোয়াতি করেছে  ।  রোদ ⏭ রোদ ⏭ রোদ ⏭ রোদ ⏭ রোদ চাই প্রিয় \r\n ⛅    খ্যাতি নয়। যশ নয়। আলোর সুনাম  ।  বসন্তে যে লাল হাওয়া থৈ থৈ করে  এসো তার দই হই। চাটার চামচ  ।  অ্যাতটা যে হাল্কা আর আঁকাবাঁকা। লেখা  ২ পাতা পেরিয়ে গেলে। ১ পাতা হয়  ।  ছবিতে যে  রেখাগুলো। সঠিক কোরো না  খোঁজার তাহলে কিছু বাকি থাকবে না  ।  রাষ্ট্রের খাতায় আছে কবিতার বাকি\r\n তুমি তা ভাঙাবে বলো। পাপী পাখি। অনুপম   ।\r\n \r\n   \r\n  🌈 🍷   \r\n  \r\n  চিত্রঋণ : দিয়েগো রিভেরা",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-29T18:59:59-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4959350459059771857",
      "title": "স্টিগমা : মনোজ দে",
      "content": "স্টিগমা ১\r\n ... \r\n \r\n উর্বরতা এখানে মা জন্ম দ্যায় \r\n গর্ভ বিক্রি হয় বিবাহের অজুহাতে\r\n ফসলপ্রিয় পুরুষ। খিদে খিদে খিদে জ্বলে\r\n  \r\n কমিশন সাজায়  তোমার ব্যাকরণ\r\n \r\n হে তৃতীয়বিশ্ব\r\n যৌনতা,  জন্মানোর সমার্থক নয় \r\n \r\n \r\n \r\n \r\n স্টিগমা ২ \r\n ... \r\n \r\n চোখ তো আজন্ম সামরিক,  স্পর্ধা \r\n  \r\n তবু, নীচু হতে হয় \r\n নিষেধের বন্ধু যারা \r\n চোখ বাঁধা সেই আইনের প্রতিভূ,  অথবা \r\n ঠোঁট রুদ্ধ যাদের,  শরীরে \r\n অসম্ভব কারফিউ কারফিউ খেলা \r\n \r\n সেইসব গোপন মুহুর্তরা \r\n আরও আরও আরও গোপনীয়তায়\r\n পুরুষের কানে এসে বলে নারীবাদ \r\n \r\n \r\n \r\n \r\n স্টিগমা ৩ \r\n ... \r\n \r\n একটা গোপনীয়তা বাঁচিয়ে চলা \r\n কোনো একদিন আত্মসমর্পণের জন্য \r\n  \r\n অদ্ভুত যাপন। খিদে লুকানোর \r\n কান্না আসে না তোমার? বাঁচতে বাঁচতে \r\n  \r\n আমরাও সামিল। সমব্যথী \r\n দেখি, পুরুষপতাকা হাতে \r\n                  মা'র কন্যা সম্প্রদান",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-25T19:56:49-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "6036891333368955924",
      "title": "প্রমিত পণ্ডিত",
      "content": "নরমের আওয়াজ   \r\n        খারাপ ঘন হলে শুরু হয় মন  \r\n  ভাবো  \r\n  মন নেই। মানসিক নেই। অ-শোকের সুষমায়  তুমি  ফর্সা হয়ে আছো  পেরেকের। বেগম। জাআআহআন…  \r\n  নরমের। আওয়াজ চেঁছে নিচ্ছ জিভে",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-25T19:47:25-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1149737085126513311",
      "title": "শ্রেয়া লাহিড়ী",
      "content": "ফ্লেভার\r\n                                      \r\n \r\n নীরব গলিপথে ভাসমান ঠোঁট\r\n আমার খসে পড়া  জ্যোৎস্না\r\n জানালার ফ্রেম তখন ফিকে হয়ে যাচ্ছে\r\n তোমার নিঃসঙ্গ বাতিঘর -\r\n তবুও যেন....  বিষণ্ণতা আমার রঙিন ভেজাপথ\r\n মেঘের ফ্লেভার",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-25T19:38:43-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "3320276896342901693",
      "title": "বিপাশা গোল্ড",
      "content": "আমিনামা\r\n \r\n পুরনো চাহনির পার্কিং\r\n আমার তুলোরং-এর অভিমানে\r\n অক্ষত ডিসকাউন্ট।\r\n বিকেল গড়িয়ে বাইপাস\r\n আর ঘোড়ার খুরে ঝাউবন\r\n কোনো  বেঁচে থাকা যদি লণ্ঠন হয়\r\n তবে ফুরিয়ে যাওয়াটাও\r\n সুগন্ধি রিংটোন কিংবা\r\n বেহিসেবি সর্বনাম...",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-25T19:33:09-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2764720789267476003",
      "title": "আদিত্যশঙ্কর রায়",
      "content": "এককোষী\r\n \r\n এখনো থেমে আছে ঠাণ্ডা সূর্যের দিন\r\n পায়ের নিচে, আড়াআড়ি ও প্রভুভক্ত বিকেলের\r\n তরল বেগুনী নিয়ে আজ\r\n সন্ধ্যা  নামছে পাহাড়ে - তুমি\r\n পুরনো কুয়াশার পাশে থেমে আছ\r\n যতদূর  দৃষ্টি  যায় ছায়াহীন অথচ বিগলিত\r\n শব্দকোষ প্রশ্রয় দিয়েছে পুরনো গাছের কীট,\r\n সেসব উন্মুখ হয়ে আছে যেন সাজানো টেবিলে\r\n রাখা গোলাপের একা একা অবকাশ\r\n বুঝি শেষ হয়ে এল কালো জানালার গায়ে-\r\n এসব পাহাড়ে হয়, আর সকল পুরনো রাস্তা\r\n চলে যায় সিকিমের দিকে",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-30T07:51:32-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4549970018326404640",
      "title": "নার্গিস বেগম",
      "content": "মোড়ক\r\n                                      \r\n ধারাপাতের উলুধ্বনি ফিরিয়ে দিই –  সংক্রমিত নৈরাশ্য  তকরা স্নায়ুর ক্যাম্পফায়ার....  কর্পোরেট জিভের নগ্ন গাঢ় শোক  তৃতীয় চোখে পেরিয়ে যাচ্ছে হিমঘর.....  তুমি সেরে ওঠো-  নির্ভার স্বাদ থেকে যুবতী হচ্ছে রাত  নরম বালুচর জুড়ে খানিকটা আর্দ্র উল্কি....  আনুভূমিক রিসিভকলে খুলে যাচ্ছে বোতাম\r\n \r\n \r\n   \r\n  আফিম\r\n \r\n \r\n তোমার আঁচল থেকে উবে যাচ্ছে ঘাস\r\n ঋতুমতী নক্ষত্র ছেড়েছে নগদ খোলস\r\n বিশেষ হরদিং গুলো নিঝুম সবুজ\r\n শব্দদানায় গুছিয়ে রাখছে পাঁজর গোলক-\r\n ঝুঁকি নেই আর্দ্র ছায়া...\r\n যতই বাড়ুক দুরত্ব, যতই শূন্য স্পর্শযোগ্যতা\r\n প্রতিবার অযাচিত মরশুমে\r\n নোনতা বিনিয়োগ সাজায় প্লুতস্বর... \r\n জানতে চাও?\r\n ঘুরপাক ভাঙন দূরদূরান্তে এলোমেলো\r\n সন্ধিপথ ব্যক্তিগত রোদ্দুর গুছিয়ে নিয়েছে শেষ দৃশ্য",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-25T19:21:49-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "6734105578838426235",
      "title": "দুটি কবিতা : কামরুল ইসলাম",
      "content": "মাছতরী  \r\n  তিনটি গলি পেরিয়ে গেলেই পোনা মাছ  অন্ধকারে পাগলাগারদের জানালা  নেমে যাচ্ছে পুকুরে-  \r\n  পুকুর তার জলের শরীরে মাছতরী ভাসাতে ভাসাতে  পাড়ের তালগাছের ছায়ায় এঁকে যাচ্ছে ছন্দ-মৃগেল  \r\n  গোধূলির পাশে মায়ের মুখ, তখনও জলের কোলাহল  বারান্দার জাফরি-কাটা আয়নায়,  গোয়েন্দা গল্পেরা নেমে আসছে দুপুরের ভঙ্গিতে-  \r\n  \r\n  রূপের টোটেম\r\n \r\n   \r\n  ঝোপের আড়ালে পড়ে আছে রূপের টোটেম\r\n ডালে ডালে ঘাম ঝরে শুকনো পাতার, আর তুমি\r\n ছায়াবিষ পথে ফেলে মেখে নাও বকুলের ঘ্রাণ  \r\n  দূরে বাতাসের স্মৃতি আমলকির ডালে এসে বসে-  \r\n  উৎসব ভুলে যারা উঠছে পাহাড়ে  তারা কি জানে কীরকম সাঁতারে দিগন্ত কাঁপে  দিঘির চারপাশে নেমে আসে মৌসুমী ঝড়-   \r\n  উৎরানো সন্ধ্যায়  রূপের কাহারবায় গাছে গাছে বেজে ওঠে পাখি   জ্বলে ওঠে কিশোরী কোকিলের সঙ্গম ও জ্বর--",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-24T08:15:19-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2399954426229555038",
      "title": "নিশীথ দাস",
      "content": "এ জানালা টু ও জানালা  \r\n  একটি নিঃসঙ্গ বাসার মতো আছি, উপুড়, হাত-পা ভাঙা, ঝুরঝুরে  হেঁয়ালী বিষ্ঠা জড়িয়ে, খেয়ালে একটি সুঁই লাগিয়ে, মনে থাকবে হাজার, অযুত;  আছে তো! কাকে শূলে চড়িয়ে, মুখ সরিয়ে, চীনা ভাষায় বায়োস্কোপ দেখাচ্ছিলে  মনে হচ্ছিল শিখছি, এই প্রথম বিদেশি জর্জেট ভাষা অবাকসহ,  তখনো দুপায়ের দুষ্টু কানা আমি, লেন্স ছাড়া, পড়তে পারিনি- যা   বাংলা ভাষায় পদ্মার ধারেও মুখস্ত ছিল আবেশে, আঙুল গুলিয়ে,  প্যাসেজে দুটি প্যারাগ্রাফের একটিতে   কলিংবেলের আসবাবপত্র, সরিয়ে রাখি ব্যস্ত ধারে, মেইন রোডের;   জানালাগুলোর ডালপালা ছিঁড়ছি, বাতাস আসছে ননী খেতে গ্যালন গ্যালন, হুড়মুড়িয়ে  কোমরভাঙা হাঁপানি রোগীর অজুহাতের খাটও রাখি না, ইনহেলার সরবরাহ স্বরবর্ণের কষ্ট আমার  এ জানালা টু ও জানালার দূরত্বে অনার্সের মার্কশিট দড়ি বানিয়ে টানাই, বেশ দোলে   আর আমন শেষের ক্লান্তিতে পেস্ট করি নিজেকে, মাঝখানে ঝুলিয়ে, ময়লা শার্ট ভেবে",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-23T04:11:27-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2574475062119155752",
      "title": "হুব্বা কবিতা : সৌভিক বন্দ্যোপাধ্যায়",
      "content": "হাওয়ামেঘের কলকাতা   \r\n  হাওয়ামেঘের কলকাতা বিকিনির মতো সরল নয়   আরেকটু জটিল বিষয়.....  \r\n  মুখ, কোথা থেকে ভেসে এসে   কোথায় চলে যায়   পর্দা , কেন এলোমেলো উড়ে চলে বোবা ছায়াঘরে -  এ সব প্রশ্নে কোনো ঢেউ নেই, বিকিনি-বিকেল নেই   \r\n  হাওয়ামেঘের কলকাতা   সেতুর ওপরে একা হেঁটে যাওয়া লোক   যার মুখে টর্চ ফেলে লাভ নেই   \r\n  সে শপিং মলের মত সরল নয়   হারানো ট্রামের মতো, আরেকটু জটিল বিষয়.....  \r\n  \r\n  চিঠি দিও  \r\n  লোকটাক লেকের ধরে শুয়ে আছি লক্ষ বছর।   উপত্যকার ফুল দুলে ওঠে জিপসি-হাওয়ায়।   নীল পাহাড়ের কোলে গান গেয়ে ভেসে যাওয়া   টানাচোখ মনিপুরী মেয়ে,  আমি চাই   রাক্ষুসে বাইকের খাড়াচুল বয়ফ্রেন্ড ছেড়ে   তুমি চলে যাও মেঘের আড়ালে।   শহরে ফিরে যাব, যেমন ফিরে যেতে হয়।   শহরে মরে যাব , যেভাবে জুতোর তলায় মরে পোকা।   তুমি শুধু টুকটাক চিঠি দিও, বর্ষার দিনে।  \r\n  \r\n  হুব্বা কবিতা   \r\n  আজ হুব্বা কবিতার দিন   এটা একটা হুব্বা কবিতা   একটা হুব্বা দেশ   একটা হুব্বা শহর   একটা হুব্বা পাড়া  হুব্বা শহরে হুব্বারাই থাকে  হুব্বা পাড়ায় হুব্বারাই থাকে   এখানে প্রতিটা বাড়ি হুব্বা   প্রতিটা ব্যালকনি হুব্বা ব্যালকনি   প্রতিটা সম্পর্কের নাম হুব্বা   প্রতিটা গাছ, প্রতিটা পাখি হুব্বা ছাড়া আর কিছু নয়   প্রতিটা হাসি হুব্বা   প্রতিটা কান্নাও হুব্বা হয়ে যাওয়া কান্না   মদের দোকানে হুব্বা লাইন, শপিং মলে হুব্বা ভীড়   ম্যাকডোনাল্ডস-এর প্রতিটা টেবিল হুব্বা   একটা হুব্বা সিনেমা দেখে বেরিয়ে   আমরা ঢুকে পড়ছি একটা হুব্বা চিড়িয়াখানায়   হুব্বা ডাক্তারের চেম্বার থেকে   কাঁপতে কাঁপতে বেরিয়ে আসছে হুব্বা রোগী   এখানে অফিসের টেবিলে জমে ওঠে হুব্বা ফাইল   কম্পিউটার ভর্তি হয় হুব্বা হুব্বা ইমেল-এ   প্রতিটা চাকরি হুব্বা চাকরি   প্রতিটা ইন্টারভিউ হুব্বা হবার প্রস্তুতি   প্রতিটা ভিখিরি হুব্বা বলেই ভিখিরি  প্রতিটা মহাজন হুব্বা বলেই দিনরাত টাকা গুনছে   প্রতিটা পুলিশ হুব্বা, প্রতিটা চোরও হুব্বা চোর   প্রতিটা নেতা হুব্বা , আর পাবলিক আরও বেশি হুব্বা  এখানে চাঁদ হুব্বা হয়ে ঢেকে গেছে মেঘে  হুব্বা সূর্যও পুড়ে গিয়ে হয়ে গেছে ছাই   এটা একটা হুব্বা কবিতা   হুব্বাদের জন্যেই এই কবিতা   এই কবিতা যে লিখছে , সেও আপাদমস্তক একটা হুব্বা লেখক   এখানে প্রতিটা দিন, প্রতিটা রাত হুব্বা   \r\n  তবু, প্রতিটা সদ্যজাত শিশু   \r\n  আগামীকাল হুব্বা হয়ে যাবার আগে   আমরা কি সত্যিই কিছু করতে পারিনা ?  \r\n  \r\n  ইনকা সভ্যতা   \r\n  আঙুরবাগানে শুরু হওয়া কথা   তারপর শেষ হয়ে আসে   মেঘলা বিকেলগুলো রামধনু হয়ে ওঠেনা তারপর   নিশ্চল পড়ে থাকে মোবাইল ফোন, মেসেজে কাঁপেনা   শুধু শেষ ট্রাম জোনাকির মত পার হয়ে যায় ময়দান এলাকা   একদিন কথা সব শেষ হয়ে আসে   জানলায় ভেসে থাকে নির্বাক তারাদের মুখ   পুরোনো লাইব্রেরির শেষ তাকে নিজেকে রেখে আসি আমি   যে শহরে তুমিও থাকোনা আর থাকিনা আমিও   সেখানেই আমাদের নাকি দেখা যায় -  নিজস্ব পাড়ার মোড়ে আলাদা আলাদা আলো নিয়ে   যেমন দাঁড়িয়ে থাকে বিবর্ণ দুটো ল্যাম্পপোস্ট ......  \r\n  এইসব স্তব্ধ সন্ধ্যায়, আর্ট কলেজের ছেলে   ইনকা সভ্যতার ছবি আঁকে ধূসর দেওয়ালে .....",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-22T20:02:04-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "344308643898227563",
      "title": "তিনটি কবিতা : ধীমান চক্রবর্তী",
      "content": "নিকানো   \r\n  বাড়ির সামনে দিয়ে চলে যায়নি                              সাদা কাচের নদী।  সারিয়ে নিলাম ভাঙা চশমা।  রঙের পিঠে হাত বুলিয়ে তাকে নিরাময়ে আনি।                                              একঝাঁক চিঠি।  উড়ছে এয়ারোড্রোমের সন্ধেবেলায়।  সারা জীবনেও নতুন জমানো কারোর খবর  কোনও নক্ষত্র বা হলুদ পাতার কাছে                                             পৌঁছে দিইনি।  ওখানেই তো মাধ্যাকর্ষণের শেষ।  খুল যা সিমসিম গান গেয়ে                              সূচ ও সুতো  আধখোলা চোখে দেখে নিজের ভবিষ্যৎ।  মাউস-বৃক্ষ থেকে ইঁদুর নেমে  অনুবাদ করে কমপিউটরের মরচেগুলো।                                   রাত্রিবেলা সরসবতী  বৃষ্টি মেখে শরীর ধুচ্ছে শরীর থেকে।  \r\n  \r\n  \r\n  প্রস্তাবনা   \r\n  বালিকা জলের কাছে।  চুল ছড়িয়ে দিলে চাঁদ ও কুঠার উঠে আসে।  বাংলাশব্দের এই থ্যাঁতলানো টিকটিকি।                                       অস্পষ্ট জল।  তা কি নিজেরই ইচ্ছায়?  উড়ে আসে একে একে।  টেবলে জড়ো হচ্ছে, রূপকথার মিথ্যে ছায়ারা।                                       গোলাবাড়ির প্রতিধবনি   এবং স্কুলিং-ও তাহলে শেষতক এলো!  দ্বিতীয় পৃথিবীতে ভালোবাসা শুরু হয়।                                      মা শুরু হয়।  পুরানো দিনের গান গাইতে গাইতে  শুঁয়োপোকা ওষুধের দোকান খোলে।  সারাদিন হাঁটার পর একোরিয়ামে মাছ                                       জুতো খুলছে।  সকালবেলা অলক্ষী  লাবণ্য লাবণ্য বলে ডাকছে পৃথিবীর শূন্যগুলিকে।\r\n \r\n \r\n   \r\n  জন্ম   \r\n  \r\n   মৃত গাছের খোলা চোখ।  পৃথিবীর সব রং সেখানে স্থানীয় হয়ে গেল।  জলাশয় টপকালেই দেশ পাল্টে যায়।                                   রোগা হয়ে আসা ইশারা।--  সন্ধেবেলা গানের স্কুল খুলে দিদিকে নিয়ে আসে ।                                        বানজারা চোখ।--  সামনে ওই সমতল, শুরু হওয়া আধপোড়া রুটি।  কোনো বন্ধু ছাড়াই প্রতিদিন,  গোল ও চৌকো আলো মাটির নীচে নেমে যায়।                                                  একা একা --  নরকে নেমে যায়। হাড়ের পাশে  গজিয়ে ওঠে মানুষের তুচ্ছ রবাব।  \r\n  ",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-22T20:05:08-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "638418617191892396",
      "title": "পর্ণোগ্রাফিক : রেনেসাঁ",
      "content": "পর্ণোগ্রাফিক   \r\n  দুনিয়া- আ- আ- আ......  \r\n  \r\n  খাঁজে খাঁজে মহাসাগর।  \r\n  পোশাক...মহাকাশ  অন্তর্বাস  বায়ুমন্ডল।   যতক্ষণ......  ততক্ষণ আঁশ।  \r\n  হুর।  হুর।  পৃথিবীতে যেতে ইচ্ছে করে।",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-22T06:11:57-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4033693371128486851",
      "title": "ইফ্রিন : জয়দীপ চট্টোপাধ্যায়",
      "content": "ইফ্রিন  \r\n  তার দ্রুত শ্বাস-প্রশ্বাস শোনা যাচ্ছিল  আন্দাজ করেছিলাম, দ্রুত স্পন্দন  কোথায় ক্ষত? কতটা গভীর?  অন্ধকারেই থেকে গেল সে সব   \r\n  মনে হয়েছিল পরিচয় জানাই শ্রেয়   বদলে জানতে চাইলাম - এখানে কেন?  মুহূর্তের নীরবতা মনে করিয়ে দেয়   দশক আগে আমিও থমকে গেছিলাম পর্দার পাশে  খাটে ছড়ানো আতর   \"এখানে কেন এসেছ? কেন এসেছ আবার?\"  অদ্ভুত লক্ষ্যভেদ!  \r\n  শুনলাম যুদ্ধের কথা, প্রতিআক্রমণ শব্দটাও এলো  অন্ধকারে  মাঝে ক্ষতদের 'আহ্‌'।   কতটা জুড়ে, কতটা গভীর... সেও দূরেই   হাত বুলিয়ে দাগটাকে পেলাম আবার  নিজের শরীরে।   \r\n  এ ছাড়া যতটা কথা, যতটুকু ছোঁয়া  সব   অন্ধকারেই মিশে গেছে, মিটে গেছে   জ্যাকেটের নিচে আধপোড়া বাসি রুটি  আর ঝিমিয়ে থাকা ক্ষত ,  ঝাপসা কুয়াশা   ঝাপসা চোখ   স্মৃতিও ঝাপসা হয়ে যাবে।    \r\n  যাওয়ার সময় তাকে খোঁড়াতে দেখেছিলাম   উচ্ছিষ্টের সঙ্গে আপোষ - প্রতিবেশী বেড়াল   আহত থাবা নিয়ে খুঁড়িয়ে হাঁটে এভাবেই,   অথচ  অভ্যুত্থান, প্রতিআক্রমণ... শান্তিচুক্তি   কোনওটাই তার পরিচিত শব্দ নয়।   \r\n  \r\n (চিত্রঋণ : Enemy at the Gates চলচ্চিত্র)",
      "author": "anupam mukhopadhyay",
      "url": "http://baak104.blogspot.in/",
      "published": "2016-12-01T01:49:59-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1084159417632253654",
      "title": "শরীরের কবিতা : তুষ্টি ভট্টাচার্য",
      "content": "শৃঙ্গার  \r\n  মাখামাখি -   আমার বড্ড বেশি মাখামাখি ওর সঙ্গে।  যেদিন প্রথম ছুঁই ওকে –   নরম আর গরম  আর তুলতুলে   আঙুলে জড়িয়ে ছিল ও...              স্পর্শ যেন হাত ধুয়ে ফেললেও যায় না   চুমু খেলে আরও বেশি মেখে যায়   ঠোঁটে, জিভে, কন্ঠনালীতে – নাভি কামড়ে ধরে   কী ভীষণ মাখামাখি আমাদের!   \r\n  মাখামাখি –  সন্দেশের আস্তরণ জুড়ে লেগে থাকা   আঠালো, কামার্ত এক আকুতি!   \r\n  \r\n   \r\n  নেশা    \r\n  \r\n   \r\n  ক্যাপুচিনোর গন্ধ আর উষ্ণ ধোঁয়া দেখলে    খুব শীত করে।    রেড ওয়াইন আর রামের বোতল পাশাপাশি রয়েছে    চুমু আর চুমুকে নেশা হচ্ছে না।                                আমার খুব শীত করে ...  আগুন নিভিয়ে দিয়ে চলে যাই  তিরধনুক নিয়ে জেগে থাকা যোদ্ধা তখন   সপ্তর্ষীমণ্ডল পাহারা দিচ্ছে।   \r\n  কুয়াশার ঘেরাটোপ থেকে আচমকাই   বিরিয়ানির গন্ধ ডেকে ওঠে।     \r\n  \r\n   \r\n  ধর্ষণ   \r\n চকচকে চামড়ায় আরও একটু তেল মাখানো হল  \r\n  ধারালো ছুরির ডগা দিয়ে   নিতম্বের উঁচু হয়ে থাকা মাংস পিন্ড খুবলে নিয়ে    যৌনাঙ্গ বরাবর লম্বালম্বি চিরে দিলাম দেহটা   ভেতরের তুলতুলে মাংসে গুঁজে দিলাম রসুনের কোয়া   এরপর আগুনের লকলকে শিখায় ঘুরিয়ে ফিরিয়ে পোড়ানো।   চামড়া পোড়া গন্ধে ঘর ভরে যাচ্ছে –  কুঁকড়ে ছোট হয়ে আসছে বডি –  আমার খুব গান পাচ্ছে -   আহা বড় জ্বালাপোড়া! জলে ডুবে যদি একটু ......              খুঁটে খুঁটে তুলে ফেললাম পোড়া চামড়ার ছাল  নুন, লঙ্কা আর ঝাঁঝালো তেলের মলম দিয়ে   ভেতরের তুলতুলে মাংসটা চটকে মেখে   ওপরে ছড়িয়ে দিলাম সবুজ সরস টাটকা ধনেপাতা   \r\n  অন্যরকম ফ্লেবার পেতে            তেলে ভেজেও নিয়েছি কয়েকবার ওই চটকানো দেহকে  \r\n  লুব্ধক বেগুন ধর্ষিত হওয়ার জন্যই জন্মায় –  এ কথা জেনে যাওয়ার পরে আমার কোন পাপবোধ নেই।  ",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-21T06:21:35-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "5203258120686419628",
      "title": "নরসুন্দর : সম্পর্ক মণ্ডল",
      "content": "নরসুন্দর  \r\n  এই অবিচল কাঁধের জোয়াল                        রাইফেলে সাফ  এই বারুদ মেশানো  কেশরাশি   গুল্মের মতো ছাঁটা  \r\n  আর বিরল জুলপি টেনে টেনে  ক্ষুরধার মুখের আদল  \r\n  এ মুখ কবেকার  \r\n  সত্তরের  নাকি বান্দোয়ানের জঙ্গলে জঙ্গলে তার  অবয়বের ভগ্নাংশ পড়ে আছে  \r\n  এ সব উত্তর জানে নরসুন্দর  \r\n  এ সব উত্তরে  বসন্তের ক্ষুর ধরে বসে আছে  নরসুন্দর  \r\n  \r\n  (চিত্রঋণ : David Alfaro Siqueiros)",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-22T06:12:55-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7285099956574153299",
      "title": "পলাশ কুমার পাল",
      "content": "মানুষ ১৮\r\n \r\n \r\n ঘড়ির কাঁটায় গান নেই আজ;\r\n সাপ হাঁটে\r\n         প্রতিসেকেণ্ডে হিস্ হিস্ হিস্...\r\n \r\n পুরানো গান গুপ্তচর\r\n \r\n \r\n মানুষ ১৯\r\n \r\n তবকমোড়া মিষ্টি\r\n আসলে আমিষ।\r\n \r\n প্লেট থেকে দূরে 'শাকাহারি' প্রবাদ\r\n \r\n \r\n মানুষ ২০\r\n \r\n কনডমে বিন্দু বিন্দু ঘাম\r\n                 এখনও\r\n \r\n লালায়িত বীর্যের অপূর্ব শিহর",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-19T21:05:02-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2195323412654276900",
      "title": "যাপনের কবিতা : মাসুদার রহমান",
      "content": "মেঘ ও মৌচাক  \r\n  মেঘ ও মৌচাক; এই দুটোর মধ্যে কোন একটি নির্বাচন করা হলে  তুমি মৌচাক আমি মেঘকে নিয়েছি  \r\n  সর্ষেফুলের বনে তোমার তাবু। তোমার সঙ্গী ঝাঁকঝাঁক মৌমাছি  মৌচাকভর্তি কাঠের বাক্সগুলো  \r\n  অজস্র জলকণা খুঁটে আনা  অদৃশ্য মেঘমাছি নিয়ে  আমার জলের সংসার। আমি ভেসে আছি হাওয়ায় \r\n \r\n একা   \r\n  কিছুটা সঙ্গ চেয়েছি। কেউ এসেছিল?  \r\n  আঙুলের ডগায়চিনি রেখে বসে থাকি  একটি পিঁপড়ে যদি আসে  আঙুলটি সামনে তুলে মুখোমুখি বসে   পিঁপড়ের সঙ্গে খুব গল্প জমাবো   \r\n  \r\n  আততায়ী   \r\n  ছুরি ও আক্রোশ নিয়ে আসছি  \r\n  যথেষ্ট সাজুগুজু; টিপ ও লিপিস্টিক   এবং নির্জন অপেক্ষা উপভোগ্য হয়ে উঠছে  \r\n  আসছি...  \r\n  তোমার অপেক্ষা একজন আততায়ী ডেকেছে  \r\n  \r\n   \r\n  প্রিয়পাখি  \r\n  প্রিয় পাখিদের সাথে কথা বলতে ইচ্ছে করে বলে   আমাদের গ্রামে উচু শিরিষের ডালে  একটি মোবাইল ফোন রেখে শহরে এসেছি  \r\n  মাঝে মধ্যে আমার ফোনে কল আসে  কথা বলেন মা ও বাবা",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-21T06:22:32-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "6069845500325743064",
      "title": "অর্বাক আদিত্য ",
      "content": "সংরক্ষিত অভিযোগমালা   \r\n অশ্বখুর ঠক ঠক ঠক\r\n রাষ্ট্রপিতা আসছেন, উপস্থিতি সাবধান\r\n \r\n রাষ্ট্রকবুতর তুমি চিল হয়ে গেছো\r\n হিংস্র, হিংস্র এবং হিংস্র\r\n    তুমি ইঁদুরের বদলে, বিড়াল নিধন করো\r\n তুমি মহেঞ্জোদারো পড়ো\r\n ধ্বংস , ধ্বংস এবং ধ্বংস\r\n \r\n অশ্বখুর ঠক ঠক ঠক\r\n রাজাকে কিছুই বলা হলো না !",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-19T07:38:06-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1044429866062776019",
      "title": "জেনুইন জকি: শুভ আঢ্য",
      "content": "জেনুইন জকি   \r\n  ৩  \r\n  ঘোড়া নয়, ঘোড়ার কঙ্কাল এক  সুস্থির শালগ্রাম দাঁড়িয়ে, তার প্রতিটা দেহাংশ   দ্রুতির প্রতীক এখনও, রেসের ফায়ার রয়েছে  জকিটির পকেটে, যদিও সেদিনের বেট পয়েন্ট  যদিও এই রোদওঠা চশমা আর ঠোঁটের ওপরের ঘাম  যায়নি ফিরে খড় রঙের রোদ্দুরের কাছে  \r\n  প্রতিটা হার কাছেপিঠেই, গলা থেকে বুকের রাস্তার দিকেই   এগোয় আর বুলেরটপ্রুফ ব্লু-প্রিন্ট নিয়ে  কর্ক খোলে জকিটি সেখানে ও ভাবে  ঘোড়াটি নয় তা সুস্থির কঙ্কাল যেন   রয়েছে দাঁড়িয়ে আস্তাবল থেকে জমাট অন্ধকার নিয়ে কোনো",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-22T06:13:56-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "8843045704033577760",
      "title": "দীপ রায়",
      "content": "একটি পেরেনিয়াল ফুটনোট\r\n \r\n  ১\r\n   মৃদু ডাক        পলকহীন চোখ  \r\n কাটাকুটিখেলার উদ্ধার কাজ\r\n ক্ষয়ে গেছে গ্রাফাইট, সাদা ছাদ  \r\n কৈফিয়ত কার্নিশে ছেয়ে যাওয়া ধোঁয়াটে তরল\r\n উফফ্ ঠিকই শুনেছো গ্রাফাইট, গ্রানাইট নয়  \r\n  প্রিয় চোখ উপলক্ষ্য মাত্র\r\n       পর্দা চাইছি  \r\n  ২ \r\n  উৎসমুখ কই অখণ্ড প্রলেপ ?\r\n তবুও হন্যে হয়ে খোঁজো, নিখুঁত ফ্রেম\r\n হে ফোস্কাপ্রিয়\r\n       দূরত্ব আসলে পালকভেজা খাদ  \r\n  এখনো সময়...কিছু ছেড়ে রাখো  এখনো সময় কিছু ছেড়ে হাঁটো...",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-19T02:13:22-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "124146732913083438",
      "title": "অভিষেক ঘোষ ",
      "content": "রোপওয়ে থেকে  \r\n  কুয়াশা এদিকে এলে, আঙুল থেমে থেমে বৃষ্টি আনে...  ছোট পাখির নীল চোখ ফোটা। সূর্যদানা মুখে করে  ঘুম   এই ঘুরতে ঘুরতে কিছু ডানা আওয়াজ করে উঠলে  ঘরবাড়ি জমে থাকে স্তুপের নীচে। কালো উনুন,  থেকে সোনালী মেয়েরা প্রজাপতির কান্নায় গিয়ে বসে   ট্রেনের জানলা দিয়ে হরিণের বন্ধ হাতের তালুতে  বিলীন   রামধনুতে সন্ধ্যা হয়ে আসে...জানলায় কুয়াশা মুছে  তাপ...  খুঁজতে খুঁজতে উত্তাপ হারায় ঘাস, পা ধুয়ে দেয় নোনাজল  হাত ধুয়ে দেয়,  ফিলিং                                     ",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-19T01:36:30-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7758124494906738834",
      "title": "হাসিবুল আলম",
      "content": "জার্নি টু হ্যাভেন (ক্যামেলিয়া ক্রিস্টোফারকে-)।।  অবশ্যই অল্প না- কল্পও না, বরং দীর্ঘ, দীর্ঘ জল্পনা , ১৩ সেপ্টেম্বর, টিকেট কনফার্মড, রাতযাত্রা, মান, অভিমান, ঘুম-ঘুম, বাস টার্মিনাল, বসে থাকা ভোর, ১৫১ দিন পর আবার, সবুজ সিএনজি, ক্লান্তি, কোল্ডড্রিংক্স, রোদনদী, ওয়াটার বাস, চুপচাপ, পাশাপাশি, কফি, আরো কয়েক কাপ, বেনসন এন্ড হেজেস, নদী, ঢেউ, ঢেউ, ভিড়, দুপুর-মেঘ, বরিশাল অভ্যন্তরীণ নৌ বন্দর, ওয়াশ রুম, হুটখোলা রিক্সা, গীর্জা মহল্লা, আকাশ রেস্তোরা, মাছ-ভাত, ফুটপাত, নরম সবুজ তোয়ালে, আবার বাস, জার্নি টু হ্যাভেন, রোদ, শালিক-শালিক, ঘাম, আইস্ক্রীম, মিনারেল ওয়াটার, খাতা ছিঁড়ে পাখা, ভিড়, বাতাস, ক্যাকফনি, কাঁধঘুম, ফেরি পারাপার, হেডফোন, প্যসেঞ্জার, রেস্টলেস উইন্ড, এস.ডি. বর্মণ, অঞ্জন দত্ত- তোমার শহর মিথ্যে জানে না , সন্ধ্যা, চিবাতে থাকা ফ্রুটফিল, বাসের ওইটুক জানালা, ধুলো, অতঃপর- হাত-মুখ, স্নান, কালো টি-শার্ট, দুজনেই, এবং রূপচাঁদা, সিদ্ধ ভাত, শুটকি ভর্তা, কবিতা, মারিজুয়ানা, অন্ধকার, অন্ধকার, হাতে-হাত, পায়ে-পা, চোখে-চোখ, নাকে-নাক, পিঠে -পিঠ, অবসাদ, পায়েল, সমুদ্রখোসা, চিক চিক করে বালি- কোথা নাই ব্যথা? ক্যামন আছে আমার সোনাটা? এইভাবে- আইএসও, শাটার স্পিড, ঠিকঠাক পূর্ণিমা, পার্শ্ববর্তী ঝাউবন, লাল লাল দুষ্টু কাঁকড়া, গান, লেবুর বন, সমুদ্র, সূর্যাস্ত, সমুদ্র, সন্ধ্যা, সমুদ্র, চাঁদ, সমুদ্র, ট্রাইপড, সমুদ্র, রূপচাঁদা, সমুদ্র, মহুয়া, সমুদ্র, অবসাদ, সমুদ্র, বসে থাকা, সমুদ্র, শারীরিক ঘ্রাণ, সমুদ্র, ঠোঁট, সমুদ্র, তুমি, সমুদ্র, আমি, ---এবং চুমু, চুমু, চুমু।  \r\n  \r\n  একান্ত অক্সিজেন।।  তোমার ঠোঁটে বাতাস, আগুন জ্বালাচ্ছে, সামান্য অক্সিজেন, বেঁচে থাকা এই-ই, কি রকম ভাবে, থার্মোমিটারে, দাগে, জীবন- রেখা টানা জ্বরে, জিওম্যাট্রি, সম্পাদ্যে-উপপাদ্যে, ক্যামন অভ্যস্ত হয়ে যাচ্ছে, পীথাগোরাস, ইউক্লিড, কোপার্নিকাস, আকাশ কিংবা মহাকাশ, একপাতা অ্যাসপিরিন খেয়ে, ঝিম মেরে থাকে, জোড়ে-বিজোড়ে, কাকে কতটুকু, সকালে-আকালে, কাছে পাওয়া যাবে? মৃত্যু তোমার, দুই কাঁধে থাকে, ডোন্ট টাচ মি, টানানো সাইনবোর্ড, মানুষের চোখ, ওদিকেই বেশি টানে, ধূমপানই স্বাস্থ্যকর, কেউ কি জানে? ধোঁয়ারা কতোটা, যত্নসহকারে, দুঃখগুলোকে, নির্মাণাধীন মানুষের ভেতরে, কাগজ চাপা দিয়ে, হেঁটে যেতে বলে, হাঁটতে-হাঁটতে, কাঁদতে-কাঁদতে, সন্ধ্যা ৭টায়, ভূগোল বইয়ের ৫৭ পাতায়, ইথিওপিয়ায় তুমি, গৃহযুদ্ধ দেখবে, গৃহরা সেখানে - যুদ্ধ করে, যুদ্ধ করে, যুদ্ধ করে, হাতির দাঁতের অলংকার, অবগোলাপ, সাবমেরিন, ইথিওপিয়ায় তুমি, সন্ধ্যা ৭ টায়- মানুষ মরে, মানুষ মরে, মানুষ মরে, গাড়িচাপা, ছুরিকাঘাত, আত্মহত্যা, তোমার ঠোঁটে বাতাস, আগুন জ্বালাচ্ছে, এখন দরকার- অক্সিজেন, সামান্য অক্সিজেন, একান্ত অক্সিজেন।   \r\n  \r\n  চাঁদের যক্ষ্মা।।  চাঁদের যক্ষ্মা, নেই রক্ষা, নক্ষত্রগুলো নিহত, আকাশ অধিগ্রহণে, মানুষেরা, মানুষেরা, একের মধ্যে অন্যতম, সবাই, সবাই, সবাই, উড়ে যাচ্ছে, দুঃখটানা মেঘ, চারতলার চিলেকোঠা, এদেরকে দেখছি-২১ বছর ২৬১ দিন, অভিজ্ঞতা ০, মাঝদুপুরে, বজ্রসহ বীর্যপাত, তবু লাইফ ইন্সুরেন্স, মাসপ্রতি ৫০০, স্বপ্ন, দ্বন্দ্ব, অন্ধ, এটাকে জীবন বলে, নলে ও বন্দুকে, তাঁরা বাঁচে, বাঁচে, বাঁচে, আভাসে, অভ্যাসে, ফ্লাশব্যাকে, সামাজিক দৃশ্য, ঐতিহাসিক প্রেক্ষাগার, ঘটনা, অপঘটনা, নৈমিত্তিক সম্ভাব্যতা, প্লিজ সাঁতার শিখুন, কথার অনুশীলন করুন, ধমক দিন, ধমক দিন, তাকে ধমক দিন, ছায়া, ছায়া, যিনি ছায়া, ছাউনি, রিংটোন, ইঙ্গিত, গোঙানি, দুটো মানুষ দুই দিকে, ছিটকে গ্যালো, সরে গ্যালো, গ্যালারি ভর্তি, গ্যালারি ফাঁকা, ক্লান্ত, সংখ্যাতত্ত্ব, শরীরপাত, অধঃপতনে, নত নয়নে, বিভাজন শেষে, ভুলে যায়, যে যাকে পারে, প্রসাবের গন্ধ, নাক বেয়ে নামে, নেমে আসছে, নেমে আসছে, নক্ষত্রাদি, দোকান বন্ধ, চাঁদের যক্ষ্মা- জীবাণু, জীবাণু জীবাণু, জয়তু।",
      "author": "anupam mukhopadhyay",
      "url": "http://baak104.blogspot.in/",
      "published": "2016-12-03T03:14:18-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "8237446024432521218",
      "title": "সুবীর ঘোষ",
      "content": "ব্রাহ্মণনবাব  \r\n  রসুইয়ে পদ্মগন্ধ মেঘ...  খোবানি – মেজাজ খুলে দিয়েছে খাজাঞ্চিখানা  আজ ভরসা আসবে...  \r\n                    আজ বরষা আসবে...                    অরণ্য নেই তাই কিছুটা বিপন্ন                    অরণ্য নেই তাই কিঞ্চিৎ নিরাপদ...  \r\n  ভালো কাজের জন্যে ডাকাতি কর, কাফেলা...  নবাবের হারেম ঘুরে ঘুরে উড়ছে   ব্রাহ্মণের খুঙ্গিপুথির হাওয়া...",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-18T06:45:11-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "9084838159126929309",
      "title": "বিশ্বজিৎ দাস",
      "content": "একটি লিকলিকে কবিতা\r\n \r\n  ওই দ্যাখো, দেখতে পাচ্ছো?\r\n তোমার শিরদাঁড়ায় ঢুকে পড়েছে হলুদ জলবায়ু  আমার ছবিতে তোমাকে কত কাছ থেকে\r\n দেখা যাচ্ছে, একটু ভাবো; ব্যস্!  তুমি তো অলিগলিতে ঘুরছো, কাকেরাও...\r\n ছায়া থেকে মায়ার ইনডিভিজুয়াল লক্ষণও নেই  এখন চোখ রাখো আমার তুলিতে\r\n নাভি পর্যন্ত নেমেছ\r\n শোনো নার্ভের চুপ কাতরতা...",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-18T06:45:25-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "8611593738663109288",
      "title": "শম্পা মাহাতো",
      "content": "পাথর   \r\n   \r\n  তোর আদর মেখেছিলাম ঘুম না-আসা রাতে,   বিচ্ছিন্ন দুপুরের নীরবতায় আটকানো কপাটের ভেতর  নিয়েছিলাম তোর ভরপুর পৌরুষ। অনেক-অনেকবার।   মেখেছিলাম তীব্র কিছু অনাদর, আব্দারহীন।    ছুঁয়েছিলাম অবশ্যম্ভাবী অপর প্রান্তটা।  \r\n  এই অবধি ঠিকই ছিল সব, যেমনটা হয়।  \r\n  কিন্তু যেদিন তোর আমার অল্প দূরে দাঁড়িয়ে  একটা পাগল অহেতুক বলে গেল   ভগবান। আছেন। ভগবান। আছেন। ভগবান। আছেন।  সেদিন থেকেই ওলট পালট হয়ে গেল সবকিছু।  আমি পরশপাথরের মতো খুঁজতে শুরু করলাম।  \r\n  সেই পাথর যেটা অহল্যা হয়েছিল একদিন।",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-18T06:45:37-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2803165084769468980",
      "title": "দোয়াতগুচ্ছ : অভি সমাদ্দার",
      "content": "১  \r\n  জলসদনের আঁজলা \r\n মনপাতন \r\n                     মরচে   \r\n  আহা নম্র! \r\n ঝেঁপে আসা চর্ম শেকলে  \r\n  স্বপ্ন দরোজা হল না  \r\n  জলীয় আন্ধার এলো \r\n দু'কলির জিন্দা যোগী  \r\n  গুনগুন দানা স্বল্পে   \r\n  জারণ, নিরন্ন হলো না   \r\n  \r\n  \r\n  ২  \r\n  ভ'রে ওঠা \r\n তল তরু   \r\n  কারুছায়ার \r\n মাদুলিমোহন   \r\n  মমবিম্ব \r\n আর \r\n নাজুক দোতারা   \r\n  চিরটলটল \r\n তবক লাগে   \r\n  লিখনে কী ঘটে হে রাধে   \r\n  পংক্তিগোপালে \r\n মিহিন বুনে যাই   \r\n  \r\n  \r\n  \r\n  ৩  \r\n  দেহচিটে ছায়ার দরুন \r\n মৃদু ভেঙে যাই \r\n                       আলোকে   \r\n  সালোকে   \r\n  কোন কোন দিন \r\n দোয়াতে মশগুল   \r\n  র'নিতবান্ধব!   \r\n  নিজেকে শান্ত শুভেচ্ছা জানাই   \r\n  ভালো থেকো, অভি।   \r\n  অক্ষর খুঁটে নিও \r\n নোনা কুহুটির পাশে   \r\n  \r\n  \r\n  \r\n  ৪  \r\n  অ্যাতো আলতো ঝিকিম \r\n অ্যাতো ক্লান্ত হরিৎ \r\n আমাকে তুমি গ্লাস ভরে নাও \r\n আমাকে তুমি ত্রাস ভরে নাও   \r\n  আমি ডুবলো তরী মদ চাই \r\n উঠল ফাল্গুন হাওয়া   \r\n  আর একটু একটু শাল লগ্ন সাঁঝ \r\n একটু একটু টল-প্রতিম সাঁঝ   \r\n  যেন জল আজো সজল   \r\n  সহনাম যেন মন আজো দূর মেথিরং",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-30T18:54:53-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4851824269994699688",
      "title": "বিনায়ক দত্ত",
      "content": "আর এক লেবুর কাহিনি    \r\n  \r\n  মাঝরাতে ফিরতি পথে   পেছন সিটে     একা ক্লান্ত      কমলা কমলা ফ্যান্টাসি      \r\n  কারো তোয়াক্কা না করে   কাঁধের নীচটায়    আঙুল ডুবিয়ে ছিঁড়ে দিতেই     চারদিকে ঢোক গেলার আওয়াজ    \r\n  কয়েকটা  থাপ্পড়  লাগাতে     ভোর পর্যন্ত  চলল সবাই মিলে উপভোগ   \r\n  খালেবিলে মিশে গেল সাদা সাদা লজ্জা  ব্যস্ত আজ সকাল এক লেবুর কাহিনিতে  ",
      "author": "anupam mukhopadhyay",
      "url": "http://baak104.blogspot.in/",
      "published": "2016-11-18T06:45:57-08:00",
      "blogid": "667469575809851978",
      "Blog": {
        "id": "667469575809851978",
        "url": "http://baak104.blogspot.in",
        "title": "TODO",
        "Posts": null
      }
    }
  ]
}