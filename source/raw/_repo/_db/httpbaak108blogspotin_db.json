{
  "id": "137066dd-8f3a-4e3e-a958-3c2c6b5a1072",
  "url": "http://baak108.blogspot.in/",
  "title": "Magazine",
  "Posts": [
    {
      "selected": false,
      "id": "4964278466203742527",
      "title": "বাক্‌ ১০৮ : অনুপম বলছি",
      "content": "।। সাহিত্যিকের সঙ্গে তাঁর পাঠকের সরাসরি সাক্ষাৎ হোক, এটা প্রাতিষ্ঠানিক প্রতাপশালীরা চান না। তাই তাঁরা ইন্টারনেটে কবিতাচর্চার এই স্বর্ণযুগ নিয়ে উদ্বিগ্ন। এঁরা সাহিত্যিক আর পাঠকের মধ্যে মিডলম্যান বা দালাল বা ফড়ে হয়ে থাকেন। যত বড় প্রতিষ্ঠান, তত বড় এজেন্সি। এঁরা ততদিন নিরাপদে থাকবেন, যতদিন পত্রিকাগুলোই নির্ণয় করে দেবে কোন লেখা পাঠকের সামনে আসবে, আর কোনটাকে মুছে দেওয়া হবে। কিছু লেখক এটাকে এনজয় করেন। তাঁরা কি জানেন ‘কলকে’ পাওয়া যায় গাঁজার আড্ডায়, আর ‘পাত্তা’ পাওয়া যায় জুয়ার আসরে? দেয়ার ইজ নো ফ্রি লাঞ্চ। এই আন্তর্জালের যুগে সাহিত্যিক আর পাঠকের মধ্যে কোনো দেওয়াল বা মাধ্যম থাকছে না। লেখক আর পাঠক দু-জন মানুষ হিসেবে সরাসরি সংলাপে আসছেন। এখানে অবশ্যই সেই পাঠকের কথা বলছি না, যিনি দেড় ইঞ্চির কবিতার জন্য দেড় সেকেন্ড সময় এবং একটি like ব্যয় করেন। প্রকৃত সাহিত্যপাঠ শেষ অবধি দু-জন মানুষের নিভৃতে আলাপ ছাড়া তো কিছু নয়- একজন হলেন লেখক, আরেকজন তাঁর পাঠক। এটাই পুনরাধুনিকের লক্ষ্য। সাহিত্যের দালালি নিপাত যাক। প্রতাপশালী পত্রিকারা দূর হটো। আমি সেদিনের অপেক্ষায় আছি যেদিন ‘বাক্‌’-এর প্রয়োজন ফুরোবে।।",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-09T08:20:52-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "775608384525540943",
      "title": "বাক্‌ ১০৮ : পছন্দপুরাণ : অনুপম মুখোপাধ্যায়",
      "content": "পছন্দপুরাণ : ১টি বানানভুলভিত্তিক পুনরাধুনিক ক্‌-ক্‌-কবিতা  \r\n  ।।   ০ মাঠে ফেটে যাচ্ছে পছন্দের আওয়াজ। ১টা আকাশ তার সূর্যকে  অন্যের পছন্দের জায়গায় রাখছে না। ফুলের বুক থেকে উঠে আসছে  ভোমরাকে শেয়ার করার শব্দ। সেই শব্দকে বিশ্বাস করতে করতে   বিশ্বাস করতে করতে অনুপম মুখোপাধ্যায়ের ক্‌-কবিতা লিখছে অনুমপ   মুপোখাধ্যায়। শাক উল্টে কাশ হয়ে যাচ্ছে। আর রশৎকালীন জ্যোৎস্নার   চিন্তাভাবনাগুলো না-ধুয়ে ওর পোঁদ কাঁসা পিটিয়ে যাচ্ছে  ।।   আমরা ঠিক কতজন অনুমপকে চাটছি। ঠিক কতজন নমুঅপ  প্রেম মারাতে চাইছে। হাপাড়ে চড়তে চাইছে। মুসদ্রে  গা ভেজাচ্ছে। ওর গ্রাম শহরটার নাম লাটাঘ। অথবা টাঘাল। অথবা লাঘাট।  এই সবই ১-১টা জায়গা পছন্দ করার ব্যাপার। আমি। মাইগ্রেন  পছন্দ করছি না। আমার বাড়ির পেছনে ১টা কল্পনার পাহাড় রাখা হচ্ছে  ।।   অন্ধকারে আগুন তার ইচ্ছেমতো আকারগুলোয় চাপছে। কখনও ডাঙার  কখনও সমুদ্রের ঘোটক। বাসনা করলে হ্রেষা। কামনা করলে   ঘোড়ার মুখ থেকেও জোরে বৃংহন। আলো শোনাচ্ছে। অন্ধকার  শুনছে। কিছু লোক হাঁটছে। লোক উল্টে কোল হয়ে যাচ্ছে। কয়লা   জনজাতি শাড়িমাখা যোনিমণ্ডল। ইহলোক আর পরলোকের মধ্যে   পনুঅম মুখোপাধ্যায় মনুঅপ মুখার্জিকে পোড়াতে চাইছে  রাধাচূড়ার শুকনো পাতা জ্বেলে  ।।  বাগান থেকে। বোলতা আসছে। বাড়ি থেকে গলগল জল ফেলার  আওয়াজ। ক্যানাফুল। রক্তমাখা ন্যাকড়ার বণিক। কিছু দিনের  জন্য। কয়েক দিনের বন্য। চারদিকের রোদ শুষছে ভুল আকারের  গাছ। ঠিক উকারের কুজন। আকাস এর বেশি ফাঁকা হচ্ছে না। তোমার  প্যান্টিকে শুকিয়ে ভেঙে গুঁড়ো গুঁড়ো করে আমরা রং বানাচ্ছি। আমাদের  বানান। ভুল। এই  ।।   ১টা চাঁদ তার সূর্যকে পছন্দের জায়গায় পাচ্ছে না। দিনদুপরে জ্যোৎস্না   হওয়ার কথা। রাতদুপরে রোদ দোর হয়ে যাচ্ছে। পিসিএমের  পার্টি অফিস থেকে অন্ধকার সাপ্লাই দেওয়া হচ্ছে নৃতমূলের নির্চাবনী  কার্যালয়কে। পনুঅম শুধু নিজেকে ভোট দিচ্ছে। নিজের ছাড়া কারও   প্রচার করছে না। তার পোলিং বুথ ঐ ইটভাটার পাশে। পোশাকি  মান নাম চাইছে। ১টা। জাহাজেরও নাম লাগছে। ১টা। ন্যাংটো না হয়ে   কি কেউ স্কিন স্পেশালিস্ট হচ্ছে  ।।   বাসন মাজার শব্দ থেকে কলতলা। চিনে নেওয়া যাচ্ছে। ক্‌-ক্‌-কবিতার  শব্দ থেকে ক্‌-ক্‌-কবিতার বই চেনা যাচ্ছে না। ১টা হলুদ পাখি। পরম বিদুষী।  বাংলা ক্‌-কবিতার সে পালক রাখছে না। আমি তার মাংসল চিত্রচোর প্রেমিক।  ক্যামেরা তাক করছি পূরিষের দিকে। ছবি। ফ্রেম। আর জানালায়   ঝিকমিক করছে আধখাওয়া বাণিজ্যের ফালি। ঠ্যাং ধরে মুচড়ে দিচ্ছি  নীল পাখির। আমি। রচম রাহামি  ।।   ওর হাতে তোমার থুক্‌ দিয়ে উড়িয়ে দেওয়া চুল। আলো পড়লে  খয়েরি। অন্ধকারে কালো। নির্জনতার ছায়া ভেঙে  অন্ধ ১ বালক। আমার দোকানে। আমার রুটি ওর  পছন্দ হচ্ছে   না। ডালিম। আমার নরম ওর পছন্দ হচ্ছে না। ডাঁসা। হাত বুলিয়ে   ফেলে দিচ্ছে ছুঁড়ে। আমার মুখের চামড়া ওর ভালো লাগছে খুব। চুমু খাচ্ছে  ব্রণ বাঁচিয়ে। গালে। কী নাম দেব ওকে। কী নাম। কী নাম। অনুপম খোরশেদ। তুমি  মুচু মুচু গোছল কর নাই  ।।  \r\n  \r\n                                                                        (চিত্রঋণ : সাইলেন্স/ মহসিন মখমলবাফ)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-09T00:48:40-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "3446816777441771974",
      "title": "বাক্‌ ১০৮ | বঙ্কিমচন্দ্র | অর্জুন বন্দ্যোপাধ্যায় প্রণীত  ",
      "content": "[অষ্টম পর্ব]  \r\n  \r\n  \r\n  আকাশে চাঁদের আলো—উঠানে চাঁদের আলো—নীলাভ চাঁদের আলো—  এমন চাঁদের আলো আজ   বাতাসে ঘুঘুর ডাক—অশথে ঘুঘুর ডাক—হৃদয়ে ঘুঘু যে ডাকে—  নরম ঘুঘুর ডাক আজ   —‘আকাশে চাঁদের আলো’, জীবনানন্দ দাশ   \r\n  তারা গণ্ডযোগে জনম আমার  ধলুয়াবাড়ি গ্রামের আরশিনগর লালন আশ্রমে আটচালার ঘরে, মাটিতে ব’সে গান গাইছেন রামপ্রসাদ। দূর দূরান্তের গ্রাম থেকে লোক এসেছে সে গান শুনতে। লোকজনের ভিড়ের ভেতর ব’সে গান শুনছেন কমলকুমার মজুমদার আর বঙ্কিমচন্দ্র। গানের ফাঁকে ফাঁকে কথাবার্তাও হচ্ছে। তত্ত্ব কথা। সাধনমার্গের কথা। লালন সাঁই নিজে ডেকে এনেছেন রামপ্রসাদকে। কিন্তু এই আসরে লালন নেই। তিনি ছোট্ট একটা ঘোড়ায় চেপে গ্রাম ঘুরতে বেরিয়েছেন। চারপাশে বেতবন। কুটীরের উঠোনে ব’সে বেতের ঝুড়ি বুনছে চাষি। পাশে তার শিশুপুত্র ব’সে পড়ছে সহজ পাঠ। দ্বিতীয় ভাগ। রামপ্রসাদ চোখ বুঁজে গান গাইতে গাইতে থেমে যান। ব্যাখ্যা দেন শাক্ত দর্শনের। তাঁর দুই ভ্রূর মাঝখানে, নিচের দিকে মোটা ও ক্রমে সরু হতে হতে শেষে তীক্ষ্ণ হয়ে সোজা উঠে গেছে কুশীদ। লন্ঠনের আলো প’ড়ে যা মাঝেমাঝেই ঝিকিয়ে উঠছে।     —‘এই বিশ্বপ্রবাহে যা কিছু আমরা দেখি তা মূলগত এক শক্তিরই বিভিন্ন প্রকাশ। চৈতন্যের এই প্রবাহকেই বলা হয় শক্তি। এই প্রবাহ অসীম ও অদ্বৈত। কিন্তু সৃষ্টির প্রয়োজনে অদ্বৈতই দ্বৈতে রূপান্তরিত হন। জেগে ওঠেন চৈতন্যের দুই রূপ, শিব ও শক্তি। দেবীই সর্বোচ্চ ও পরম দৈব। পৃথিবীর কোনও ধর্মীয় ইতিহাসে কোথাও এইরকম সম্পূর্ণ নারীতান্ত্রিক ব্যবস্থা আর দেখা যায় না। শক্তির সাথে মিলিত হ’লে তবেই শিব সৃষ্টিক্ষম হন। নইলে তাঁর একটা আলোড়ন তোলারও ক্ষমতা নেই। শিব হলেন জড়রূপী শক্তি। আর শক্তি হলেন জীবনরূপী শিব। শক্তি প্রকৃতিরূপে তাঁর নারী সত্ত্বাকে অতিক্রম করেন তাকে অস্বীকার না করেই।’   ভিড়ের ভেতর থেকে বঙ্কিমচন্দ্র প্রশ্ন করেন, ‘মার্জনা করবেন রামপ্রসাদ, হিন্দু ধর্মের অনেক ব্যাখ্যার মধ্যে একটা হ’ল, হিংসয়া দূরতে চিত্তং তেন হিন্দুরীতিরীতঃ। হিংসাতে যাঁর মন ব্যথিত হয়, তিনিই তো হিন্দু। কিন্তু শাক্ত ধর্মে শক্তির এই প্রকাশের মধ্যে এত হিংসা কেন তবে? এই কালী তো নরমাংস ভক্ষণ করেন।’   ঝাঁকড়া চুল ঝাঁকিয়ে হো হো ক’রে হেসে ওঠেন রামপ্রসাদ। বলেন, ‘মাম্‌ স খাদিত ইতি মাংস। সেও আমাকে এইভাবে খাবে যেরূপ আমি তাকে খাচ্ছি। এই হ’ল মাংস কথার অর্থ। ব্রহ্মা বলছেন, সৃষ্টি-স্থিতি-প্রলয় সাধন শক্তিরেকা—ছায়েব যস্য ভুবনানি বিভর্তি দুর্গা—ইচ্ছানুরূপমপি যস্য চ চেষ্টতে সা—গোবিন্দমাদিপুরুষং তমহং ভজামি। তিনি যাঁর ইচ্ছানুরূপ চেষ্টা করেন সেই আদি পুরুষ গোবিন্দকে ভজনা করি। হিংসা কোথায়? সব তো বৈষ্ণব। আমিও শাক্ত বৈষ্ণব। তবে কি জানো, আমার সাধনা সহজিয়া তন্ত্রসাধনা। পৃথিবীতে একমাত্র বাঙালিরাই ভালোবাসাকে প্রেমকে স্বতন্ত্র একটা বিজ্ঞানরূপে প্রতিষ্ঠা করতে পেরেছে। তাকে বাঁধতে পেরেছে গুর্জরী ঝিঁঝিঁট রাগে।’   রামপ্রসাদ আবার গান ধরেন। বিভোর হয়ে শুনতে থাকে সবাই সে গান। কালীকীর্তনের সেই অবিস্মরণীয় বাৎসল্য। সন্ধ্যে হয়ে যায়। লন্ঠন, কুপি জ্বলে ওঠে। পেছনে চুপ ক’রে শুয়ে থাকে নিস্তব্ধ নদীচর। শাদা বালি। যেন পরিপাটি ক’রে বিস্তীর্ণ বরফ পেতে গেছে কেউ। রাতের দিকে ফিরে যায় গাঁয়ের লোকেরা একে একে। কেউ দু’মুঠো খই খেয়ে আটচালার মেঝেতেই চাদর বিছিয়ে শুয়ে পড়ে।     রাতে লালন, রামপ্রসাদ, বঙ্কিম আর কমলকুমার একসাথে খেতে বসেন। ভাত। ঢেঁকি শাক। আর লাউ খোসা ভাজা। খেতে খেতে লালন খোঁজ নেন আজকের আখড়া কেমন হ’ল। কাল বসবে লালনের আসর। আবার গাঁ গঞ্জ উজিয়ে আসবে লোকজন। গান হবে। কথা হবে। সাধন কথা। সারাদিন ধ’রে। খাওয়ার পর, সে রাতে, নদীর ধারে বিস্তীর্ণ চরে ঘাস আর বালির ওপর চিৎ হয়ে শুয়ে থাকেন রামপ্রসাদ, বঙ্কিম আর কমলকুমার। আকাশের তারা দেখেন। অনেকক্ষণ। অনেকক্ষণ ধ’রে। বঙ্কিম আর কমলকুমারের মনে ঘুরে যাচ্ছে অনেক অনেক কথা। প্রশ্ন। ভেতরে ঘুরতে থাকে রামপ্রসাদের ব্যাখ্যাগুলো। কি আশ্চর্য এই দেশ। কি বিচিত্র এক উপমহাদেশ। কোনও এক বা একক ব’লে যেন কিছুই নেই এখানে। সবাই মিশে আছে সব কিছুর সাথে। একের থেকে আরেককে কিছুতেই আলাদা করা যায় না। কত বছর আগে এসেছিল আর্য। তারও প্রাচীন এই সাধনতন্ত্র। সেই হরপ্পাতেও ছিল। দ্রাবিড়েও ছিল। কিভাবে তার সাথে মিশে গেল বৈষ্ণব। বৌদ্ধ। মূলধারার হিন্দু। সহজিয়া সাধনা। এসব ভাবতে ভাবতে কমলকুমার গুন গুন ক’রে সুর ভাজছিলেন একমনে। পাখি কখন উড়ে যায়।   রামপ্রসাদ বলেন, ‘কমলকুমার, কী ভাবছেন?’   ঘোর ভেঙে কমলকুমার বলেন, ‘উঁ? না, কিছু না।’ কী ভেবে তারপর বলেন,    —‘আচ্ছা, আপনি রাজা কৃষ্ণচন্দ্রকে এড়িয়ে চলতেন কেন? কত ঐশ্বর্য। যশ। নামডাক হত আপনার।’   —‘তা ব’লে কি চাকরি করব না-কি? অ্যাঁ? আমি সে বান্দা নহি। কার বা কে চাকরি কর, ওরে তুই বা কে, তোর মনিব কে রে, হলি রে তুই কার নফর। আর দ্যাখো ওদিকে ভারত লিখেছে, ভারত কহিছে মাগো এই দশ রূপে, দশ দিকে রক্ষা করো কৃষ্ণচন্দ্ররূপে। রাজভজনাটা দ্যাখো। রাজার প্রসাদ নিলে তাঁর গুণ কীর্তন তাঁর স্তুতি তো লিখতেই হবে। এসব কি আমি লিখতে পারতাম না-কি? আমার দ্বারা ওসব হতনি বাবা। কূটনীতি শাস্ত্রচর্চা বিলাস—দূর দূর—ওসব আমার জন্যি নয়। ঝুটা ফুলের অঞ্জলি সব।’    —‘আপনার খুব রাগ বুঝি ভারতচন্দ্রের ওপর?’  —‘রাগের কী আছে? শক্তিশালি কবি। তোমাদের সবার মুখে মুখে তো ওর একটাই লাইন ঘুরে বেড়ায়। আমার সন্তান যেন থাকে দুধে ভাতে। আমার কত কত গান ছড়িয়ে আছে সারা বাঙলায়। আমি সাধনা করেছি মায়ের। ভারত করেছে রাজার।’  —‘আপনার আর কৃষ্ণরামের বিদ্যাসুন্দর নিয়ে লিখে যে উনি বিখ্যাত হয়ে গেলেন আপনার রাগ হয় না এই চুরির জন্য?’  —‘আরে আমরাই তো লিখেছিলেম বররুচির কাব্যকে অবলম্বন ক’রে। ভারত কবি হয়েই জন্মেছিল। ওর মাথাটা খেয়েছে অলঙ্কার শাস্ত্র। আমি খেয়েছি কালীর মাথা। ঘন্ট রেঁধে। আবার নিজের মাথাও দিয়েছি কালীকে। বনের পুষ্প, বেলের পাতা, মাগো আর দিব আমার মাথা। আমি তো কোনওখানেই কৃষ্ণচন্দ্রের নাম নিইনি আমার কাব্যে। সেরেস্তার জমিদারের নামও নিইনি। নেহাৎ রাজকিশোর মুখুজ্জে বলেছিল কালীকীর্তন লিখতে, তাই লিখেছিলেম, শ্রীরাজকিশোরাদেশে শ্রীকবিরঞ্জন—রচে গান মোহান্ধের ঔষধ অঞ্জন।’  —‘কিন্তু কৃষ্ণচন্দ্র যে আপনাকে ১০০ বিঘে নিষ্কর জমি লিখে দিলেন, গর আবাদী জঙ্গল ভূমি আবাদ করিয়া পুত্রপৌত্রাদিক্রমে ভোগ দখল করিতে রহ…’   —‘হাসালে বটে কমল। আমি করব ভোগ, আমি কিনা করব দখল। আরে মন তো কৃষিকাজ জানে না। এমন মানব জমিন রইল পতিত আবাদ করলে ফলত সোনা, আমিও তো লিখে দিলেম।’  —‘আপনি তো কবিই হতে চেয়েছিলেন। নইলে বিদ্যাসুন্দর তো লিখতেন না। তাহলে গানে ভিড়লেন কেন? আবার সেভাবে তন্ত্রসাধনাও করলেন না। কালী বলতেই যের’ম একটা হা রে রে রে ডাকাতদল চোখে ভাসে আপনি সে কালীর কথাও বলছেন না। এ কালী কেমন কালী?’   —‘বিদ্যাসুন্দর তো পড়েছ। গ্রন্থ যাবে গড়াগড়ি গানে হব ব্যস্ত, এর’ম একটা লাইন লিখেছিলেম তাতে। আর, যোগসাধনা করতাম তো। কুমারহট্টে করতাম না? কিন্তু, ধন্য দারা, স্বপ্নে তারা, প্রত্যাদেশ তারে। আমি কি অধম এত বিমুখ আমারে। জন্মে জন্মে বিকায়েছি পাদ পদ্মে তব। কহিবার নহে তাহা সে কথা কি কব।’   —‘রবীন্দ্রনাথকে কে একজন একবার বলেছিলেন, আপনি নিজের গানের সুরগুলো এত ভুলে যান কেন? আগে একরকম সুর ভেবেছিলেন, পরে সেটা ভুলে গিয়ে আরেকরকম সুর দিয়ে দিচ্ছেন। তাতে রবীন্দ্রনাথ নাকি বলেছিলেন, ভাগ্যিস আমি ভুলে যাই, নইলে আমার গানের সব সুরগুলো রামপ্রসাদের গানের মতো একইরকম হ’ত।’  এ’ কথা শুনে বালির চরে হো হো ক’রে হেসে গড়াগড়ি যান রামপ্রসাদ। হাসতে হাসতেই বলেন, ‘এর’ম বলেছিল নাকি বুড়ো? তবে, ভাগ্যিস আমি ভুলে যাই না, তাই আমার গানের সুরগুলো আমারই নিজের সুর হয়।’  —‘আমার তো মনে হয় কবি সমর সেনের চেয়ে কবি রামপ্রসাদ সেন বাঙলা কবিতায় কোনও অংশে কম গুরুত্বপূর্ণ নন। বরং বেশিই।’  হাতে তালি দিয়ে তড়াক্‌ ক’রে লাফিয়ে ওঠেন রামপ্রসাদ।    —‘বলো কি গো! আমি তো গীতিকার হে। লোকে তো তা-ই বলে। আমি আবার কবি হলেম কবে! তবে ওই যে আমি বলি, আমার সাধনা সহজিয়া তন্ত্র সাধনা।’ অন্ধকারে, শূন্যে দু’হাত ছুঁড়ে বলেন,—‘ধাতু পাষাণ মাটি মূর্তি কাজ কি রে তোর সে গঠনে। রামমোহনের ব্রাহ্মসমাজ প্রচারের আগেই আমি লিখে গেছি এ’ গান। আর, ভেবে দ্যাখো, আমি যখন লিখছি, বেদে দিল চক্ষে ধূলা, ষড়দর্শনের সেই অন্ধগুলা, বাউল জেগে উঠেছে তার একশ’ বছর আগেই। আমিও তো একটা বাউল। শাক্ত বাউল। আবার দ্যাখো আমার গান, মন তোমারে করি মানা, তুমি পরের আশা আর ক’রো না। তুমি বা কার কেবা তোমার ভেবে মরো কার ভাবনা। তার কত পরে লালন লিখেছে, আমি কার, কেবা আমার, বুঝেও বুঝলাম না এবার। কিংবা, তুমি কার কেবা তোমার এই সংসারে, মিছে মায়ায় মজে কেন এমন করো রে।’   —‘খাব খাব বলি মাগো উদরস্থ না করিব, আপনার এই লাইন যখন পড়ি আমার তো সুকুমার রায় মনে প’ড়ে যায়। ঠোঙা ভরা বাদাম ভাজা খাচ্ছে কিন্তু গিলছে না।’   চোখ ছল ছল ক’রে ওঠে রামপ্রসাদের। অন্ধকারেও তা বোঝা যায়। অপাঙ্গে চিকচিক করে জলবিন্দু। ভেজা ভেজা গলায় বলেন, ‘ঠিকই তো আছে। এরকমই তো হওয়া উচিত। তোমাদের ওই পড়তে হয় নইলে পিছিয়ে পড়তে হয় কাগজের নামটাও সেরেস্তার এই মুহুরিরই দেওয়া। এ সংসার ধোঁকার টাটী, ও ভাই আনন্দ বাজারে লুটি।’    —‘আপনি তো খতরনাক লোক মশাই! কপিরাইট দেয় আপনাকে আনন্দবাজার?’     হাসতে থাকেন রামপ্রসাদ। কমলকুমার ভাবেন, এই লোকটা রাজার ডাক ফিরিয়ে দিয়েছিল হেলায়। এখন, এইখানে নদীর শাদা ধূ ধূ চরে ব’সে আছে অন্ধকার রাতে। আজকালকার প্রাইজ পাওয়া লেখক শিল্পীরা এঁকে দেখলে পাগলই ভাববে হয়ত। বাঙালি আর কোনওদিন কীর্তনের বশবর্তী হবে না। রামপ্রসাদ রচনাবলীও পড়বে না ভুলে। নিজেকে নিয়েই কি এ লিখেছিল, নির্বাণে কি আছে ফল, জলেতে মিশায়ে জল, ওরে চিনি হওয়া ভালো নয় চিনি খেতে ভালোবাসি। আমরা জগদানন্দের সাথে কবি ষষ্ঠীবরের, রঘুনাথদেবের সাথে মুকুন্দরামের, বিশারদের সাথে অনন্তরামের, কৃষ্ণচন্দ্রের সাথে ভারতচন্দ্রের, মাগনঠাকুরের সাথে কবি আলাওলের, রাজা জয়চন্দ্রের সাথে ভবানী দাসের, গৌড়েশ্বরের সাথে বিদ্যাপতি, বিজয় গুপ্ত, মাধবাচার্য, এমন-কি কৃত্তিবাসের নাম একত্রে পাই। কিন্তু রামপ্রসাদ দাঁড়িয়ে আছেন একা। একক।   বঙ্কিম বলেন, ‘একটা গান ধরুন না সাধক।’  নদীর দিকে তাকিয়ে থাকেন রামপ্রসাদ। দু’চোখ মেলে। দেখা যায় না। শুধু জলের ভেতর থেকে শব্দ আসে।    —‘গান? সেই কত বছর আগে একটা গান লিখেছিলেম। তখনকার দিনে ব’সে এরকম একটা গান…। অনেকে বলে, বুদ্ধ নিরগ্নিক। শঙ্কর নিরগ্নিক। চৈতন্য নিরগ্নিক। কিন্তু তন্ত্র সাগ্নিক। সম্পূর্ণ কথাটা কিন্তু এরা কেউই বলে না। চৈতন্যের দু’টো অবস্থা। অব্যক্ত আর ব্যক্ত। নিরগ্নিক আর সাগ্নিক। একটা আরেকটাকে ছাড়া নয়। বুদ্ধের একটা কথা আছে। চেতনা আত্মার আগন্তুক ধর্ম। নদীর জল হ’ল আত্মা। স্রোত তার চেতনা। খাত হল শরীর। প্রবাহই সব। সে-ই শক্তি। জলকে, আত্মাকে এক স্থান থেকে আরেক স্থানে সে-ই তো নিয়ে যেতে পারে। আমরা কতটুকুই বা জানি এই পৃথিবীটার, তবু তো মানুষ বেঁচে থাকে। মাঝে মাঝে মনে হয় জানো, একজন অন্ধ কিংবা একজন বধির এই জগৎ ও জীবনটাকে কিভাবে দেখে, কিভাবে সে গ্রহণ করে, কিভাবে বর্জন, আমি তো জানি না। আমার জানা হ’ল না। অন্ধের চোখ, বধিরের কান তো আমার নেই। প্রতিবন্ধকতা তবে আমারও আছে? চেতনা চৈতন্য ক’রে দাও মা। চেতনা চৈতন্য ক’রে দাও।’    কিছুক্ষণ চুপ ক’রে থাকেন। তারপর বলেন—    ‘একটা জিনিস কি জানো তো, পৃথিবীতে সব সুন্দর পদার্থগুলি পৃথক বস্তু হলেও তাদের মধ্যে একটা অচ্ছেদ্য সম্পর্ক আছে। সম্পর্ক এটাই, তারা সুন্দর। বুদ্ধ যেদিন তাঁর শিষ্যদের বললেন, তোমরা আমার কথাগুলো সংস্কৃতে অনুবাদ ক’রে লিখবে না। আমি যের’ম প্রাকৃতে বলছি সেভাবেই লিখবে। সেই দিনটা হ’ল এই উপমহাদেশে একটা দিন। মুখের ভাষাকে লেখার ভাষায় আনার দিন। বেদ-দেব-ব্রাহ্মণ্যবাদের ভাষাকে সরিয়ে মানুষের ভাষাকে জায়গা দেবার দিন। তার কত কত বছর পরে এইভাবে লেখা হয়েছে পরমহংসের কথামৃত। যাক্‌ গে… গান গাই বরং…।’    রামপ্রসাদ গান ধরেন। অন্ধকারে চারদিকে যত জোনাকি ছিল, যত ঝিঁঝিঁ-পোকা, পিঁপড়ে, মথ, উঁই, গঙ্গাফড়িং, আরশোলা, বাদুড়, চামচিকে, রাতচরা পাখি, প্যাঁচা, গ্রামীণ সাপ, জলজ পোকা, ব্যাঙ, মাকড়সা, ইঁদুর সব এসে একে একে ভিড় ক’রে বসে তাঁর পাশে। গান শোনে চোখ মুদে।   ...তারা গণ্ডযোগে জন্ম আমার।   গণ্ডযোগে জনমিলে সে হয় মা-খেকো ছেলে।  এবার তুমি খাও কি আমি খাই মা, দুটার একটা করে যাব।   হাতে কালী মুখে কালী, সর্বাঙ্গে কালী মাখিব।  যখন আসবে শমন বাঁধবে কসে, সেই কালী তার মুখে দিব।   খাব খাব বলি মা গো উদরস্থ না করিব।  এই হৃদিপদ্মে বসাইয়ে, মনোমানসে পূজিব।   যদি বল কালী খেলে, কালের হাতে ঠেকা যাব।  আমার ভয় কি তাতে, কালী ব’লে কালেরে কলা দেখাব।   ডাকিনী যোগিনী দিয়ে, তরকারি বানায়ে খাব।   তোমার মুণ্ডমালা কেড়ে নিয়ে অম্বল সম্বরা চড়াব।   \r\n    (চলবে)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T23:15:45-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7326934821065510394",
      "title": "উলঙ্গ সিনেমার দর্শক, এবং একটি হারিয়ে ফেলা মহাকাব্য : প্রদোষ পাল : বাক্‌ ১০৮",
      "content": "দেশ বিদেশের ভালো সিনেমা দেখানোর প্রতিশ্রুতি দিয়েই ‘নন্দন’ প্রেক্ষাগৃহ তৈরি হয়েছিল। আমার জীবনের ভালো সিনেমা দেখার স্বাদ ও সুযোগ নন্দনেরই কল্যাণে। যদিও প্রতিষ্ঠার বছর দশেক বা আর কয়েক বছর পর থেকেই 'নন্দন' তার জায়গা হারাতে শুরু করেছিল। পরের দিকে নন্দন আর তেমন ভালো সিনেমা আনতো না। এই অধঃপতনের শুরু বোধহয় 'রুদালি' সিনেমা মুক্তির হাত ধরে। সেবার 'রুদালি' (১৯৯৩) সম্ভবত পূর্বাঞ্চলে একমাত্র নন্দন প্রেক্ষাগৃহেই মুক্তি পেয়েছিল। মারাত্মক প্রচার মুক্তির আগেই ছবিটিকে ভীষণ জনপ্রিয় করে, ফলে রুদালি দেখার জন্য নন্দন প্রাঙ্গনে মানুষের যে ঢল নেমেছিল তা নন্দনের ইতিহাসে কখনও ঘটেছিল বলে মনে হয়না। সেই প্রথম নন্দন বোধহয় রক্তের স্বাদ পেয়ে গেল। তারপর হলিউডের স্ট্যালোন মার্কা ছবি থেকে হিন্দিবাংলা-র মারকাটারি ছবি দেখানো শুরু। কদাচিৎ কিছু ভালো ছবি মাঝে মধ্যে আসতো। তারপর 'নন্দন' থেকে আমারও দুরত্ব আস্তে আস্তে বাড়তে লাগল।   কিন্তু ভালো ছবি দেখার খিদে মেটাবো কী করে? সে সময়ই ‘সিনে সেন্ট্রাল’এর সদস্যপদ গ্রহন করলাম। যাঁরা এ ব্যাপারে একটু আধটু জানেন তাঁরা বুঝতে পারবেন কলকাতার যতগুলো সিনেক্লাব, তার মধ্যে ‘সিনে সেন্ট্রাল অফ ক্যালকাটা’ অন্যতম। বর্তমানে হয়তো সিনে সেন্ট্রালের তেমন গ্ল্যামার নে‌ই, কিন্তু একটা সময় যখন অলোক চন্দ্র চন্দ্র সম্পাদক ছিলেন সবাই জানেন তখন কি জায়গা ছিল সিনে সেন্ট্রালের। দেশ বিদেশের ভালো ভালো সিনেমা নিজের হাতে বেছে নিয়ে আসতেন। তাঁর উদ্যোগেই প্রথম এ ধরণের সিনে ক্লাবের মধ্যে ‘সিনে সেন্ট্রাল অফ ক্যালকাটা’-র ব্যবস্থাপনায় ‘ক্যালকাটা ইন্টারন্যাশানাল ফিল্ম ফেস্টিভাল’ শুরু হয়েছিল। শুধু ভালো ছবি দেখানো নয় পৃথিবীর বিভিন্ন দেশ থেকে সিনেমা পরিচালকদের নিয়ে আসতেন। দর্শকরা তাঁদের সঙ্গে মত বিনিময় করতেন। পরে ভারত সরকারের নিয়ন্ত্রনাধীন ‘ইন্টারন্যাশানাল ফিল্ম ফেস্টিভাল’ বন্ধ হওয়ার পর বুদ্ধদেব বাবু (প্রাক্তন মুখ্যমন্ত্রী) রাজ্যসরকারের উদ্যোগে চলচ্চিত্র উৎসব শুরু করলেন (১৯৯৮)। অলোকবাবুর পূর্ণ সহযোগিতা ছাড়া যা সম্ভব ছিল না। তাই প্রথম দিকে এই ফেস্টিভালের সহযোগিতায় সিনে সেন্ট্রালের নাম লেখা থাকতো। এদিকে কিছু টেকনিক্যাল কারণে সিনে সেন্ট্রালের নিজস্ব ফেস্টিভ্যাল নাম পরিবর্তন করে ‘ইন্টারন্যাশানাল ফোরাম ফর নিউ সিনেমা’ হলো।   আমার মতে এর পরই সিনে সেন্ট্রালের অধঃপতনও শুরু। সরকারের সঙ্গে তাল মেলাতে একদিকে যেমন তারা তাদের নিজস্বতা হারালো অন্যদিকে ছবি বাছাইয়ের একাগ্রতা কমতে শুরু করল।  কমতে কমতে সিনে সেন্ট্রালের নিজস্ব ফেস্টিভালের উন্মাদনার ফোকাসও ঘুরে গেল। দুমকরে অলোকবাবু চলে গেলেন। তার পর কি হয়েছে কি হচ্ছে সবাই দেখতে পাচ্ছে। তবে একটা কথা বলাও বোধহয় দরকার ভালো ছবি দেখানোর যথোপযুক্ত পরিশ্রম ও ব্যবস্থা অলোক বাবুর করার চেষ্টা করলেও সিনে সেন্ট্রাল খুব ভালো দর্শক যে তৈরি করতে পেরেছে তা কিন্তু বলা যাবে না। নিজে খুবই সাধারণ থাকতেন। বেটেখাঁটো, পরনে ধুতি পাঞ্জাবি। ধর্মতলার ২নং চৌরঙ্গী রোডে পুরোনো জরাজীর্ণ বাড়ির দোতলায় এক এঁদোঘরে বসতেন। দেশ বিদেশের ভালো ছবি আনার খরচ, সিনে সেন্ট্রালের নিজস্ব উদ্যোগে ফিল্ম ফেস্টিভাল করার বিপুল খরচ বহন করতে গেলে সদস্য সংখ্যা বাড়াতেই হতো। আর সদস্য বাড়াতে গেলে বাছবিচারও হয়তো চলে না।   আন সেন্সার্ড সিনেমা দেখার আকর্ষনে বিন্দুমাত্র ভালো সিনেমার সঙ্গে যাদের যোগ নেই পয়সাওয়ালা একশ্রেনির ব্যবসাদার আর বিকৃত মানসিকতার সদস্য বাড়তে লাগল। আজ নাহয় সব খু্ল্লাম খুল্লা। সেভেন এইটের ছেলেমেয়েদের মোবাইলে আন সেন্সর্ডের বাবার বাবারা লোড করা রয়েছে। তখন কোনো সিনেমায় একটু আধটু যৌনতা চাক্ষুস করার জন্য কী অসম্ভব মারপিঠ টাকাওড়ানো চলত তা আমাদের সময়ের মানুষরা জানেন। যাই হোক ওই ছোঁকছোঁক শ্রেণির দর্শকরা ওঁৎ পেতে থাকতেন কখন আ-কাট দেখা যাবে। একটু আধটু গন্ধ পেলেই হল উপচে পড়ত। বিশেষ করে ল্যাটিন আমেরিকার ছবি হলে তো কথাই নেই। ছবি শুরুর দশ পনেরো মিনিটের মধ্যেই এরা বুঝে নিতেন তেমন মশলা আছে কিনা! মশলা না থাকলে যাদের হাতে সময় থাকতো তারা নিদ্রাটা হলে বসেই সেরে নিতেন, বাকিরা হল ফাঁকা করে বেরিয়ে পড়তেন। যাওয়ার আগে হতাশা প্রকাশ করতেন দুমদাম চেয়ার নাড়িয়ে।                          এমনই একদিনের ঘটনা দিয়ে আসল আলোচনায় আসা যাক। সেবার সরলা মেমোরিয়াল হলে (পি জি হাসপাতালের বিপরীতে) সিনে সেন্ট্রাল কয়েকটা সিনেমা দেখানোর ব্যবস্থা করেছিল। একদিন ছিল ব্রাজিলের একটি ছবি। ইংরেজি তর্জমায় নাম ‘দ্য পার্টি’। একে ব্রাজিল তাতে সিনেমার নাম আবার ‘দ্য পার্টি’, দুয়ে দুয়ে চার হয়েই তো গেল। সরলা হলে আনুমানিক আটশো আসন কানায় কানায় পূর্ণ। যারা জায়গা পেলেন না সিঁড়িতেই বসে পড়লেন। দশ পনেরো মিনিট পর হল প্রায় ফাঁকা। সাকুল্যে দশ বারোজন শেষ পর্যন্ত সিনেমাটা দেখেছে। আমি অধম তার মধ্যে একজন। উপরে যে শ্রেণির কথা বলছিলাম, সব দর্শকই তো আর তা নন। তবে কেন এমন হলো? প্রায় পঁচিশ বছর পর যেটুকু মনে আছে, সে ছবির বর্ণনা থেকে হয়তো কিছুটা আঁচ করা সম্ভব।                    \r\n    \r\n                     ।।প্রথম দৃশ্য।।  বিকেলের আলো একটি বাড়ির বৈঠকখানায় এসে পড়েছে। খালি সোফা চেয়ারের ওপর দিয়ে ক্যামেরার চোখ ঘুরে গেল। কিছুক্ষন পর সদর দরজা দিয়ে একজনের ভেতরে প্রবেশ। গৃহকর্তা এগিয়ে কিছু কথা বললেন। আগন্তুক সোফায় এসে বসলেন। আরও কিছু বাদে আর একজন, গৃহকর্তা তাঁর সঙ্গেও কিছু কথা বলার পর তিনিও এসে বসলেন। এভাবেই জনা চারেক সোফায় এসে বসলেন।   \r\n    \r\n         ‌।। দ্বিতীয় দৃশ্য।।  সন্ধ্যা নামল। একে একে আরও কিছু নারীপুরুষ সদর দরজা দিয়ে ভেতরে ঢুকে এলেন। এবার যিনি বা যাঁরা এলেন বা একে একে আসতে দেখা গেল তাঁদের থেকে পূর্বে যাঁরা এসেছিলেন তাদের অনেক তফাৎ। পরে যাঁরা আসছেন তাঁদের বেশভুষা চলন বলন দেখেই বোঝা যায় এঁরা উচ্চশ্রেনীর। গৃহকর্তা পূর্বের অথিতিদের সঙ্গে শুধু কথা বলে সোফায় বসিয়ে ছিলেন। এঁদের কারও সঙ্গে করমর্দন, কাউকে জড়িয়ে ধরে ওয়েলকাম জানালেন। এঁরা কেউ বৈঠকখানার সোফায় বসলেন না, সিঁড়ি দিয়ে ওপরে উঠে গেলেন। কিছুক্ষন পর একজন অত্যন্ত আধুনিক পোশাক পরিহিতা লাস্যময়ী গাড়ি থেকে নামলেন, সঙ্গে বেশকিছু সুবেশ পুরুষ। বোঝা গেল, ঐ লাস্যময়ী কোনো নামকরা সেলিব্রিটি। অভিনেত্রীও হতে পারেন। গৃহকর্তা আনন্দে আত্মহারা হয়ে ছুটে গেলন। কল-কল ধ্বনিতে পুরো পরিবেশ মুখর হয়ে উঠল যেন। প্রথম আসা অতিথিরা সোফায় বসে হাঁ করে লাস্যময়ীকে দেখতে থাকলেন। প্রায় নাচতে নাচতে সদলবলে ওপরে উঠে গেলেন লাস্যময়ী। যতদূর চোখ যায় প্রথম আসা অতিথিরা সেদিকে চেয়ে থাকতে লাগল। তাদের চোখদিয়ে দর্শকদের চোখও সিঁড়ির শেষধাপে গিয়ে আটকে গেল। কানে আসতে লাগল শুধুই কোলাহল আর হৈ হুল্লোড়ের শব্দ। ইতিমধ্যে আরও বহু উচ্চশ্রেণির নারীপুরুষ এসে ওপরে চলে গিয়েছেন। ‌সিঁড়ি দিয়ে এবার পর পর উঠতে লাগল ট্রে ভর্তি নানান সুস্বাদু খাবার আর অবশ্যই দামি পানীয়। সোফায় বসে থাকা মানুষগুলো...। এতক্ষন এঁদের অতিথি বলে পরিচয় দিচ্ছিলাম, কিন্তু এরপর আর অন্তত ওদের অতিথি বলা যায় না। শুধুই মানুষ। মানুষগুলো ফ্যাল ফ্যাল করে সেদিকে তাকিয়ে থাকলেও কেউ পাত্তা দিচ্ছিল না। ওঁদের একজন ট্রে ওয়ালার কাছে গিয়ে একপাত্র পানীয় চাইলেন, পাত্তা পেলেন না। ওপর থেকে তীব্র চিৎকার ভেসে আসছে তখন। টুংটাং পেয়ালার শব্দ, কিন্তু কিছুই দেখা যাচ্ছেনা। না সোফায় বসা মানুষগুলো কিছু দেখতে পাচ্ছেন, না দর্শকরা কিছু দেখতে পাচ্ছে। ওদের সঙ্গে আমাদের মতো দর্শকরা ভেড়ুয়ার মত বসে বসে শুধু হুল্লোড়বাজির শব্দ শুনে চলেছি। ওই অভাগা মানুষগুলোর আসনে কখন যেন আমাদের মতো দর্শকরাও বসে পড়েছে!   \r\n          \r\n  ।। তৃতীয় দৃশ্য।।  বৈঠকখানায় একপাশে রাখা ছিল একটি বিলিয়ার্ডের টেবিল। একজন নিজে নিজেই ঠকাস ঠকাস করে খেলে চলছিল। মাঝে মাঝে ওপরে তাকাচ্ছে, হতাশ হয়ে আবার বিলিয়ার্ডের বলে তাক করছে। বোঝা যাচ্ছে তার মন নেই কিন্তু সময় কাটানোর জন্য এ ছাড়া আর যেন তার কিছু করারও মেই। অন্যান্যদেরও একই অবস্থা। কারো কিছু করার নেই। দর্শকদেরও একই অবস্থা। সোফায় বসে থাকা একজন উঠে দাঁড়াল। বসে বসে যেন হাত-পায়ে খিল ধরে গিয়েছে, তাই হাত পা ছুড়ে খিল সরাতে লাগল। শুরু করল বিভিন্ন ধরনের জিমন্যাস্টিক। কিছুটা পরিষ্কার হলো ওদের আগমণ। কেঊ বিলিয়ার্ডে পারদর্শী, কেউ জিমন্যাস্টিকে, কেউ তাস খেলায়, কেউ বিভিন্ন হাসির জোকসের জন্য। এদের ডাকা হয়েছে পার্টির এন্টারটেনার হিসেবে। একজন আস্তে আস্তে সিঁড়ির কয়েক ধাপ ওপরে উঠে পার্টির হুল্লোড়বাজি দেখার চেষ্টা করল। তার চোখদিয়ে দর্শকদেরও দেখার চেষ্টা। কিন্তু দোতলার যে ঘরে পার্টি হচ্ছে সে ঘরের দরজা বন্ধ। দরজার নিচদিয়ে কিছু নারীপুরুষের টালমাটাল পা দেখা গেল মাত্র। হতাশ হয়ে বেচারা নিচে নেমে এল। হতাশ হলাম আমরাও, মানে দর্শকরা। কিছুক্ষন পর ওপরের দরজা খোলার শব্দ, তীব্র রঙিন আলো এসে পড়ল সিঁড়িতে। সবার চোখ তখন সে দিকেই। হুড়মুড় করে লাস্যময়ী আর তার অনুচররা টলতে টলতে নিচে নেমে এলেন। তৎক্ষণাৎ বিলিয়ার্ড মাস্টার তার কসরৎ দেখাতে শুরু করলেন। লাস্যময়ী বিলিয়ার্ড খেলার লাঠিটা নিয়ে একবার গুটিতে মেরেই চম্পট দিলেন আর একদিকে। মাত্র কয়েক সেকেন্ড। আর একদিকে যেতেই জিমন্যাস্টিক মাস্টার খেলা দেখাতে শুরু করলেন। যদিও লাস্যময়ী সেদিকে তাকালেনই না। যেভাবে হুড়মুড় করে নেমেছিলেন সেভাবেই সিঁড়ি দিয়ে ওপরে উঠে গেলেন। দেড় থেকে দু মিনিটের সফর।  \r\n              ‌  ।। চতুর্থ দৃশ্য।।  সবাই হতাশ। যারা নানান কসরত দেখানোর জন্য এতক্ষন বসেছিল, তারা কিছু দেখানোর সুযোগই পেলেন না। আর আমরা দর্শকরা? যদিও বা লাস্যময়ী  নেমে এলেন, কিছু না কিছু তার কান্ডকারখানা দেখার আশায় ছিলাম, সব জলে গেল! সোফার মানুষগুলো এবার একেবারেই মুহ্যমান। এতক্ষন তবুও একটা ছটপটানি ভাব দেখা গিয়েছিল। এখন সবাই নুয়ে বেঁকে গিয়েছে যেন। আমারাও তখন ওদের অবস্থানে।    \r\n    \r\n  \r\n  ।। পঞ্চম দৃশ্য।।  কখন যেন পার্টি শেষ হয়ে গিয়েছে। সবাই চলেও গ্যাছে। আস্তে আস্তে ভোর হতে দেখা গেল। গৃহকর্তা সোফায় বসা নুয়ে পড়া মানুষগুলোর দিকে এগিয়ে গেলেন। হাতে টাকা। সবাইকে পেমেন্ট করবেন বলেই এসেছেন। এক একজনের দিকে বাড়িয়ে দিলেন কিছু করে টাকা। সবার মুখ তখন নিচু। কেউ টাকা নিতে চায় না। অপমানিত। যে জন্য তাদের ডাকা হয়েছিল তা যখন তাদের করে দেখানোর সুযোগ দেওয়া হয়নি তখন কি করে তারা টাকা নেয়! মুখ নিচু করে দাঁড়িয়ে থাকল। গৃহকর্তা আরও কয়েকবার টাকা নিতে অনুরোধ করলেন। অবশেষে তারা মুখ নিচু করেই একে একে বাড়িয়ে দিলেন হাত।   \r\n       তাদের শিল্পী সত্ত্বা প্রতিবাদ জানিয়েছিল ঠিকই, কিন্তু বাস্তবতার কাছে শিল্পীসত্ত্বাকে হার মনতে হলো। কারো স্ত্রী কারো ক্ষুধার্ত সন্তান হয়তো পথচেয়ে বসে রয়েছে ওই সামান্য কটা রোজগারের টাকার জন্য।   ‌     বাইরে ঝির ঝিরে বৃষ্টি শুরু হয়েছে তখন। তারা চারজন আকাশের দিকে তাকিয়ে মাথা উঁচু করে বেরিয়ে পড়ল বৃষ্টি মাথায় মিয়ে। বেশ কয়েক মিনিট বৃষ্টি চলল পর্দা জুড়ে। সমস্ত গ্লানি অপমান যেন ধুয়ে মুছে সাফ হয়ে যাচ্ছে। শিল্পীর অপমান হয় না, শিল্পীকে যাঁরা অপমান করেন অপমান হয় তাঁদের।  ‌  ।। ছবি শেষ।।  \r\n  ‌মাত্র গুটিকতক দর্শকের মধ্যে পাথরের মতো বসে ছিলাম বেশ কিছুক্ষন। এ কী দেখলাম! কী ভাষায় এর ব্যখ্যা করবো! বিংশ শতাব্দীর শেষ গোড়ায় এমন ছবি কেউ বানাতে পারে! চারদিকে এতো প্রয়োজনের ভীড়ে....!  না আছে কোনো ক্যামেরার দুর্দান্ত শট, না আছে কোনো মনে রাখার মতো অভিনয়, না কোনো স্পর্শ করার মতো আবহ সংগীত। তবে কী! এ্যাতো বছর পরও প্রতিটি দৃশ্য যেন আমি দেখতে পাচ্ছি। আফসোস শুধু একটা, আমার অপরিনামদর্শিতায় পরিচালকের ও সিনেমাটির সঠিক নাম মনে রাখিনি। আজকের দিনে গুগুল সার্চ করে সমস্ত ঠিকুজি কুষ্ঠি বের করে ফ্যালা যেত। তখন এসব সম্ভব ছিল না। বন্ধুবান্ধবদের কাছে যখন এ ছবির গল্প বলেছি, সবাই উদগ্রীব হয়ে শুনেছে। তাদেরও আফসোস ঝরে পড়েছে। সত্যিই যদি একবার দেখা যেত! তবে আমার বিশ্বাস সিনেমাটির হুবহু বর্ণনা তাদের যতটা আকৃষ্ট করেছে, হলে বসে ক'জন এ ছবি শেষ পর্যন্ত দেখত বা দেখার ধৈর্য্য দ্যাখাতো সে ব্যাপারে আমার যথেষ্ট সন্দেহ আছে। এও আমি নিশ্চয়ই বলতে পারি সেদিন যারা হল থেকে বেরিয়ে গিয়েছিলেন তারা আমার বর্ণনা এমন করে শুনলে হয়তো আফসোস করতেন।   \r\n  ‌আসলে আমরা যারা ভালো ছবি ভালো ছবি বলে চ্যাঁচাই, আমরা কি সত্যিই জানি কোনটা ভালো? বিশ্বজোড়া নাম আর কায়দা কসরত অনেক সময়ই হয়তো ভালো ছবি বলে বিশ্বাস করতে শিখিয়ে দ্যায়। বিদগ্ধ আলোচনায় যে সব পরিচালকদের নাম না বললে হয়তো আমাদের মান থাকে না। কিন্তু ক’জনকে এমন ছবি বছরের পর বছর তাড়িয়ে বেড়ায়? এমন অনামা একজন পরিচালক সহস্র মাইল দূরের আমার মতো কয়েকজনকে আজও স্বপ্ন দেখতে শেখায়, শেখায় জীবনকে ভালোবাসতে? এক মাধ্যমের আর একজনের ভালো ছবি দেখার খিদে এভাবে বাড়িয়ে দ্যায়? এর থেকে স্বার্থক সৃষ্টি আর কী হতে পারে? সিনেমা মূলত বিনোদন জগতেরই একটি শিল্প মাধ্যম। পরিচালক একটি সিনেমা তৈরি করেন দর্শকের কথা ভেবেই তো! প্রায় দেড় দু ঘন্টার একটা সিনেমা আনুমানিক কত খরচ হতে পারে আমরা কমবেশি সবাই জানি। অথচ ‘দ্য পার্টি’র পরিচালক এমন একটা সিনেমা বানালেন যা থেকে দর্শকের বিনোদনের প্রাপ্তি শূন্য। এমন একটা দৃশ্য নেই যেখান থেকে দর্শকরা এক শতাংশ বিনোদন সংগ্রহ করতে পারেন। সামান্য অভিনয় দক্ষতা, সামান্য সুরের মুর্ছনা যা দর্শককে মুহূর্তের জন্যও বিনোদন দিতে পারে, তা এ সিনেমাতে নেই। এর পরেও যিনি এমন একটা সিনেমা বানান তাকে কী বলবো? পাগল? ব্রাজিল নামক দেশটির আর্থিক সচ্ছলতা এমন নয় যে এধরণের সিনেমার জন্য কেউ টাকা ঢালবে! হয়তো পরিচালক নিজেই ছবির খরচ জোগাড় করেছেন। শুনেছিলাম সত্যজিৎ রায় নাকি গয়না বিক্রী করে জীবনের প্রথম সিনেমা 'পথের পাঁচালি' করেছিলেন। পথের পাঁচালিতে ভালো ছবির মহান উপকরণের সঙ্গে বিনোদনেরও যে বহু উপকরণ ছিল, এ কথা অস্বীকার করা যায় কী? অথচ ‘দ্য পার্টি’ ছবিটির কথা একবার ভাবুন!      \r\n \r\n  বিঃ দ্রঃ যদি কোনো বন্ধু আমার মতো সেদিন ছবিটি দেখে থাকেন, বা পরেও কোনো সন্ধান পান দয়াকরে জানাবেন।   \r\n    (সম্পাদকীয় নোট : সিনেমাটির কোনো ছবি পাওয়া গেল না। এই গদ্যে ব্যবহৃত সব ছবিই প্রদোষ পাল এঁকেছেন ১৯৯১ থেকে ১৯৯৮-এর মধ্যে।)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-10T18:46:10-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7344845049522620377",
      "title": "বাক্‌ ১০৮ : রেনেসাঁ সাহা",
      "content": "উ-ল্টো-পা-ল্টা  \r\n  \r\n  লেটস পার্টি  \r\n  লেট নাইট পার্টি শেষ। ফাঁকা রুমে তোলপাড় করছে হাওয়া...  \r\n  বিয়ারের গ্লাস টলছে। কিচ্ছু শুনতে পাচ্ছে না। অথচ বলেই যাচ্ছে কাকে যেন কীসব...  \r\n  আমি পাশের ফ্ল্যাট থেকেই শুনতে পাচ্ছি লেগপিসের একলা হয়ে যাওয়া  \r\n  \r\n  \r\n  উড়ান  \r\n  প্যারাসুটের মত একটা আকাশ উড়ছে এইসব আকাশের চেয়ে কিছুটা উঁচুতে......... সে খুব ফাঁকা আকাশ। বুকে গুনে গুনে ৭ টা অ্যাবস। আমি সেসবে মাথা রাখতে চাইলে পা পড়ে যায় মহাশূন্যে; আর পায়ের তলায় কিছু না থাকলে যেটা হয়; মানে,..., উড়ে উড়ে ফিরে আসি ছাদে  \r\n  মাঝেমাঝে ইচ্ছে করে... ছাদকে ফুঁ দিয়ে উড়িয়ে নিই  \r\n  \r\n  \r\n  দিওয়ানি হুয়ি...  \r\n  সিলভারের ব্যাঙ্গলস...  ঘষলে বেরিয়ে আসে জিনি;   \r\n  মেয়েটি হেঁটে যাচ্ছে  পোশাকের চেয়ে সুন্দর শরীর নিয়ে  প্রার্থনা করি, যেন রুপোলি নাভি দেখতে পাই সারাজীবন...  \r\n  ফ-তু-বা-আ-আ-আ-আ......  ফ-তু-বা-আ-আ-আ-আ......",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T22:19:55-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1362591493699520605",
      "title": "বাক্‌ ১০৮ : সুকান্ত সিংহ",
      "content": "শীত সংখ্যা \r\n \r\n অন্নপূর্ণা নার্সিংহোমের বাতিল সিরিঞ্জ\r\n শান্ত হয়ে থাকে। তার পাশে পড়ে থাকা\r\n রক্তমাখা তুলো মাঝে মাঝে অস্থির হয়\r\n ক্ষত দেখে ফেলেছে বলে। রাত দেড়টার\r\n পরেও যখন বিবাহিত নার্সটি আসে না,\r\n তখন ব্যাকুল হয় নুনজল। নার্স ও স্পর্শ\r\n শব্দ দুটির যে আলাদা কোনও অর্থ নেই\r\n তা বুঝতে পারে নার্সিংহোমের বারান্দা। \r\n বুঝতে পারে নার্সকে কেন হিংসা করে\r\n নার্সিংহোমের রিসেপশন কাউন্টার।  \r\n \r\n \r\n  \r\n ফুটপাতে কেনা চটি বই থেকে\r\n \r\n সন্ধে নামার আগেই ও বাড়ির ছোটমেয়েটা \r\n চলে গেল দেবতার আশ্রয়ে ভোর না-হলে\r\n ওর দিকে আর তাকানো যাবে না\r\n মধ্যরাত আমাকে নিয়ে যায় এমনই সব\r\n স্বপ্ন নির্মাণের দিকে একের পর এক ছবি\r\n দেখিয়ে চলে যতক্ষণ না গুমরে উঠি\r\n লক্ষ্য করেছি সব স্বপ্নই বিজ্ঞাপনের মতো\r\n একটি ছোটগল্প বলে অর্থাৎ ছোটগল্পের\r\n সাথে স্বপ্নের একটি নির্ভেজাল যোগাযোগ\r\n আছে এবং এও লক্ষ্যণীয় যে স্বপ্নের কোনও \r\n ক্রমশ নেই \r\n \r\n \r\n \r\n পাঠক্রম \r\n \r\n ঢাকা ছিল তাকে কেউ শরীর দিয়েছে \r\n চলনটি লক্ষ্য কর গোড়ালি একটু উঁচু\r\n ঠোঁটের উপর দ্যাখো তিল ওটি সাংঘাতিক\r\n বুঝেছ নরেন এই হল অবিদ্যা গলাতক\r\n এসব দেখেছি বলে কিনা গিরিশ মাতাল\r\n এর মধ্যেও বিদ্যা আছে যেমন যাক গে\r\n হস্তিনি শঙ্খিনি সে তোমাকে বুঝিয়ে বলব\r\n তিলতত্ব মাস্টারকে বোলো না যেন সহ্য\r\n হবে না তুমি সরেস লোক দেখেই বুঝেছি \r\n যা ছিল ফসলে তাকে কামড়ে ধরে আছ  \r\n  \r\n \r\n                                                  (চিত্রঋণ : এডওয়ার্ড হপার)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-10T18:25:18-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "5080466032744257225",
      "title": "বাক্‌ ১০৮ : অভিষেক ঘোষ",
      "content": "ফুলের রক্ত  \r\n  ঝিনুক থেকে বালি মুছে এলে, রোদের গন্ধে দু চার সিঁড়ি  ধাপ নেমে নেমে পৌঁছে যাওয়ার কথা, এখন ভুলতে বসেছে  সে...  হাসপাতাল থেকে অসুখ মুছে এলে, ডেটলের তুলোয় মাছির  অবিরত ডানা,   উড়তে            উড়তে,  চিঠি হয়ে ফিরে আসেনি,   ডাকবাক্সে।  তাও খুলেছি রোজ, কিছুর আশায় না বসে থাকা গাছের দল  ছায়া মুছে মেঘ করেছি বৃষ্টিকে। তখন ছুটি খেলার নৌকায়,  ডুব এসেছে জলে   বাসস্টপে ঘুমানো লোক, পাশ ফিরে শহরকে দেখতে কেমন  ছুটে চলা লাগে না, মনে হয় থেমে আছে মাছপরি...  তার হাতে আমার রাত দিয়ে যেও, দিয়ে যেও এই চলন্ত সূর্যকে,  যাকে দেখতে আমার চোখ ওঠে না,  তাও মুখ খুললে, আমি কান্নার মতো করি।  কত কিছু করা যায় দীর্ঘ ত্যাগের মতো। বটগাছ ঘুরে ঘুরে সুতোর পাক  আমি লড়াই দেখি নি। শুধু দেখেছি তরোয়ালে অবশিষ্ট ধার ...রয়েছে   এখনও খিদে পেলে পোষ মানেনি জঙ্গল, মাটির ঘোড়া ছুটতে ছুটতে  আয়নায় গিয়ে চুরমার শব্দ শুনে, নিজের মাথায় হাত দিয়ে বোঝে,  বেশ হয়েছে।   \r\n \r\n                                                  (চিত্রঋণ : জর্জিয়া-ও-কিফে)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T21:48:02-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4793607625837019719",
      "title": "বাক্‌ ১০৮ : ওবায়েদ আকাশ ",
      "content": "রূপনগর  \r\n  রূপনগর আমার হাত থেকে একদিন কেড়ে নিয়ে গেছে চালতার ব্যাগ। আমার প্রিয় চালতাফুল, যাকে বড় হতে দিয়ে একদিন ছ’টাকায় উঠে পড়ি এই নগরের ট্রেনে; সঙ্গে ইলিশ পোড়ার ঘ্রাণ, কাগজী লেবু, অথৈ দীর্ঘশ্বাস... এই ফাঁকে মাটির হাঁড়িতে জল, শিং মাছের ঝোল— এই নিয়ে ট্রেনের কামরায় কামরায় কেউ গান ধরে দিলে ঝিলপাড় থেকে ডগাভাঙা দুবলার কষে কেউ কেউ ধুয়ে নেয় হৃদয়ের ক্ষত। আর তাতে বনমরিচ, বুনো বিছুটির মতো টগবগ করে ছুটে যায় ট্রেন উত্তরের দিকে। আর আমি দুধভরা গাভীর ওলান ভেবে দুই হাতে খুঁজে পাই পুরু ফ্রেমের তলে ফোলা ফোলা চোখের অসুখ। বাঁশবাগান, ঘাসফুল, প্রাচীন হালটের ঢালে বাতাবিলেবুর ফুলে এমন আষাঢ়ের দিনে, একদিন মৌমাছি তুলেছিল বৃষ্টির ভাষা; অথৈ সবুজ থেকে নুয়ে পড়া স্নেহের গভীরে বসে চালতাফুল, ক্রমে তারা ফিরে পায় বহুরঙ মানুষের রূপ।... রূপনগর, এই প্রিয় অভিবাস মুখরতা কোলাহলে ছায়াহীন ভালবেসে বসে আছে অজস্র স্টেশন শেষে     \r\n  \r\n  বাংলাদেশে একদিন ইংলিশ রোড নামকরণ হলো  \r\n  আমার নাম দাও শিবপোকা। শিবপোকা মানে, একটি নতুন পোকার নামকরণের ক্ষমতা।... তুমি করো দোয়েলের চাষ। দোয়েল কি পরিযায়ী নাম? ইংলিশ রোডের কোলাব্যাঙগুলো সেবার বর্ষায় ছিল সাদারঙ হয়ে। আমি জানি, এ প্রকার জলসাদা ব্যাঙ পৃথিবীতে কখনো ছিল না। এমন ব্যাঙরঙ ধরে যখন ভোর হয়, আবার কৈবর্তপাড়ায় ভেঙে যায় রাজ্যের নিয়ম। কেমন আফিমগন্ধে বাজারের আঁশটের ভেতর আমি শিব শিব করে পোকা হয়ে উড়ি তোমার তালাশে।... তুমি করো দোয়েলের চাষ।... ভাল ছাইরঙ বোঝো।... মেটে কলসি, লাউয়ের খোঁড়লে কী গভীর সুর তুলে আনো। তোমাকে জানাই তাহলে, আমাদের ইংলিশ রোডের কোলাব্যাঙগুলো আমার জিহ্বার তল থেকে একদিন তুলে নিয়ে গেছে সমস্ত লালা। সেই থেকে সুরহারা হয়ে শীতল শস্যের মতো তোমাকে সযত্নে রাখি ঘরের নিভৃত কোণে। তুমি তো জানো, কতোটা বেসুরো হলে হাটের গুঞ্জন ওড়ে আকাশে বাতাসে    \r\n  \r\n  \r\n  প্রাক-বৈবাহিক  \r\n  একবার আমাকে একটি বিবাহ-উপযুক্ত মেয়ের হস্তাক্ষর পাঠিয়ে বলা হলো, এই মেয়ে এতদিন জলেই বসবাস করেছেন; আর তার সাম্প্রতিক স্যাঁতসেঁতে প্রকাণ্ড শরীর রৌদ্রে শুকোতে দেয়া আছে। তার হস্তাক্ষরে এই যে কোথাও মাত্রা পড়েছে বা পড়েনি, আর এই যে যতিচিহ্নের কোথাও ভুল বা কোথাও সঠিক ব্যবহার— এসব কিছুই নাকি মেয়েটির যথার্থ যোগ্যতা বা দোষগুণ যেটাই ধারণা করা হোক। মেয়েটির উচ্চতা আমাদের মাঠভর্তি জলের সমান, অর্থাৎ এটা আমার আন্দাজ করে নেয়ার কথা। যা হোক, আমি মায়ের কাছ থেকে পত্রমারফত এ সংবাদ জেনেই কিছু ব্যক্তিগত প্রশ্নপত্র তৈরি করেছি। আর ভাবছি, মীন রাজ্যের অধ্যয়ন পর্বে মেয়েটির দীর্ঘ বিশ্ববিদ্যালয় জীবনে এসব প্রশ্ন খুব একটা কমন পড়ার কথা নয়। আর তাহলে এভাবে হস্তাক্ষর পাঠিয়ে এক জননীর কোনো অনাথ যুবকের এ মতো মন ভোলানোর কোনো মানেই হয় না। ভেবে দেখছি, আমার অপেক্ষার দিনগুলো কী উৎকণ্ঠার! শীত কিংবা বর্ষাই আমার প্রিয় ঋতু হলেও ভাবছি, তাকে ভেজা জবুথবু নাকি শীতে কোঁকড়ানো দেখতেই বেশি আনন্দদায়ক হবে। আজ এই মুখর বর্ষণে ছাতা হাতে বৃষ্টি বাঁচিয়ে এমনতর ভাবনাগুলোই পোস্টাপিস অবধি পৌঁছে দিয়ে এলাম। আর তখনই আমার হঠাৎ মনে এলো— তাকে শেষ প্রশ্নটি করাই হয়নি যে, অবশিষ্ট জীবনে তিনি মীন ধর্মেই ফিরে যেতে আগ্রহী কিনা   \r\n  \r\n  \r\n  প্রিয় কবিদের রন্ধনশালায়—  \r\n  কবি জীবনানন্দ দাশ প্রতিরাতে ঘুমানোর আগে ট্রামের  লাইনে চমৎকার চিত্র নির্মাণ করতে পারতেন  \r\n  কলকাতার প্রেক্ষাগৃহ ঘুরে মধ্যরাতে স্ত্রী লাবণ্য দাশের তৎকালীন নারী জীবনের স্বাধীনতা বিষয়ে অনেক গল্প শোনা যায়। শোনা যায় : বিদূষী লাবণ্য দাশ উনুনের পাশে শুয়েবসে কী করে শীতরাত্রির গল্প ফেঁদে কাঁচামাটির পাত্রের মতো আগুনে পুড়িয়ে নিতে পারতেন। আর পুরোটা জীবনের এ দীর্ঘ অবসরে জীবনানন্দ দাশ কতগুলো সোনার ডিম চুলায় তুলে কিছু তাঁর জীবদ্দশায় আর বাকিগুলো তাঁর মৃত্যুর পর আপামর পাঠকের জন্য পরিবেশন করে যান। আমরা তাঁর কাছে বনলতা সেনের অনেক গল্প শুনি। তবু, কোনো এক মানবীর মনে তাঁর ঠাঁই না হবার অপার বেদনার কথায় এতটুকু বিচলিত কেউ নই; কারণ, একবার সুরঞ্জনা অন্য যুবকের প্রতি আসক্তি বাড়িয়ে বনলতা বিষয়ে এক গভীর জটিলতা তৈরি করে বসেন। আর তাতে আমরা নিশ্চিত হতে পারি যে, ভাবনার পূর্ব থেকেই তিনি কখনো বনলতাকে একক মানবীর মর্যাদা দিতে পারেননি। কলকে পাড় শাড়িতে জড়িয়ে যে কিশোরী সন্ধে হলে ঘরে ধূপ দিতে যায় প্রতিদিন— বরং তাকে ঘিরেই তাঁর জীবনে নারীপ্রেম সম্পর্কে কিঞ্চিৎ ধারণা করা যায়। এবং ধারণা করা যায় যে, এরই পরিণতিতে তিনি হায় চিল নামের কবিতাটি লিখে থাকতে পারেন, এবং আমার সকল গান তবু তোমারেই লক্ষ্য করে— বলে তাঁর ভালবাসার চূড়ান্ত অভিব্যক্তি ঘটান। আশৈশব তিনি জলসিড়ি বিশালাক্ষীর তীরে দাঁড়িয়ে ঘোষণা করেন— আমার মতন আর নাই কেহ! আমার পায়ের শব্দ শোনো— নতুন এ— আর সব হারানো— পুরনো। যেহেতু তিনিই কেবল ঘাইহরিণীর প্রতি অপার মমতা হেতু একদিন ক্যাম্পে লিখে গভীর সমালোচিত হন; নির্জন খড়ের মাঠে পৌষ সন্ধ্যায় হেঁটে হেঁটে রচনা করেন বাঙালির পরিভাষা— রূপসী বাংলার কথামালা। সেই হেতু এই মহাপৃথিবীতে যার যেখানে সাধ চলে গেলেও তিনি এই বাংলার ’পরেই আমৃত্যু থেকে যেতে অভিলাষী হন। আবার বছর কুড়ি পরে— হারানো মানুষীর সাথে দেখা হয়ে গেলে— এই কাশ-হোগলার মাঠের ভেতরেই যেন দেখা যায় তারে— অথবা হাওয়ার রাতে— এশিরিয়ায়, মিশরে-বিদিশায় মরে যাওয়া রূপসীরা যখন এই বাংলার আকাশে কাতারে কাতারে নক্ষত্রের সমুজ্জ্বল সংসার রচনা করে— তেমনি তারার তিমিরে। আবার আট বছর আগের একদিন— কল্পনার নক্ষত্রচূড়ায় এক মৃতের গল্প রচনা করে বলেন— তবু জানি— নারীর হৃদয়-প্রেম-শিশু-গৃহ— নয় সবখানি;— অর্থ নয় কীর্তি নয় সচ্ছলতা নয়— আরো এক বিপন্ন বিস্ময়— আমাদের অন্তর্গত রক্তের ভিতরে— খেলা করে;— আমাদের ক্লান্ত করে— ক্লান্ত— ক্লান্ত করে। জীবনানন্দ দাশ নিশিথের অন্ধকারে সিংহল সমুদ্র থেকে মালয় সাগরে ঘুরে ঘুরে জীবনের প্রতিটি ক্ষণ বিবেচনা করে বলেন— ভালবেসে দেখিয়াছি মেয়েমানুষেরে... ঘৃণা করে দেখিয়াছি মেয়েমানুষেরে... উপেক্ষা সে করেছে আমারে— অথবা জীবনানন্দ দাশ তাঁর সমগ্র অধ্যাপনা ও সম্পাদনা জীবনের প্রগাঢ় বেদনাময় মুহূর্তে নিতান্ত দুঃখভারাক্রান্ত মনে তাঁর কিছু উৎকৃষ্ট রচনার নামকরণ ধূসর পাণ্ডুলিপি করে অনায়াসে পাড়ি দেন বাংলা কবিতার ঊষর উদ্যান। একবার খুঁজতে খুঁজতে নক্ষত্রতিমিরে— জানি না সে এইখানে শুয়ে আছে কিনা— বলে যখন সরোজিনীর অবস্থান নির্ণয়ে একপ্রকার ধোঁয়াশায় পতিত হন— আত্মাভিমানে নিজেও ঝরা পালকের মতো ঝরে যেতে চান শুকনো পাতা ছাওয়া ঘাসে— জামরুল হিজলের বনে— কিংবা নক্ষত্র সকাশে। যেহেতু তাঁর ট্রামের নিচের জীবন এমনই ইশতেহার রচনা করেছে যে, যে জীবন দোয়েলের শালিখের— মানুষের সাথে তার হয় নাকো দেখা— ফলে, কার্তিকের নরম নরম রোদে— এক পায়ে দাঁড়িয়ে এক সাদা বক— এই দৃশ্য দেখে ফেলে যে, আমাদের নির্জনতম কবি জীবনানন্দ দাশ— এবার মানুষ নয়, ভোরের ফড়িং তারে দেখা যায়— উড়ে উড়ে খেলা করে বাংলার মুখর আঙিনায়—   \r\n  \r\n                                                          (চিত্রঋণ : রামকিংকর বেজ)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T20:33:38-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "259340761017603006",
      "title": "বাক্‌ ১০৮ : জ্যোতির্ময় বিশ্বাস",
      "content": "অশ্রুভাবনাগুলি  \r\n  ১|   \r\n  যা বাঁচি তা আর লিখতে পারি কই   \r\n  যে দিনগুলি গেলো আলোয় আলোয়  তার অপরদিক এখন মেরামত করি  \r\n  তুমি এখন নিবিষ্ট কিসে হও, জানিনা  \r\n  \r\n  ২|  \r\n  যা বাঁচি তা আর লিখতে…  \r\n  যে দিনগুলো গেলো আলোয় আলোয়  তার অপরদিকে বহু ভুল  \r\n  তুমি, হিসেবে কি পারলে মেলাতে?  \r\n  \r\n  ৩|  \r\n  যা বাঁচি তা…  \r\n  যে দিনগুলো গেলো  তার অপরদিকে এখন বাড়ি  \r\n  তুমি, তোমাকে ওপরে রেখে নীচে ফুরিয়ে যাই  \r\n  \r\n  ৪|  \r\n  যা…  \r\n  যে দিন  অপরদিকে দেখা হবে  \r\n  তুমি। তুমি লিখে চুপ হয়ে আছি।  \r\n  \r\n  ৫|  \r\n  \r\n  দিন  অপরদিকে  \r\n  \r\n  একটা লাল গোলাপফুল।।  \r\n  \r\n                                                  (ছবি : অনুপম মুখোপাধ্যায়)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T20:12:27-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "3952356172198270255",
      "title": "বাক্‌ ১০৮ : রঙ্গন রায়",
      "content": "বেনামী কবিতা   \r\n  ক.  রাস্তার বুক কেউ ওভাবে মাড়িয়ে যায়?  কষ্ট হয় না? অর্থাৎ প্রেমিকার সুন্দরী বুকে  কেউ ঝুলিয়ে রেখেছে বৃষ্টি   অত উঁচু থেকে পড়বে বলে শীল   এবছর হয়তো আর পড়লোই না  শীলা কি জওয়ানী দেখা তখন   মার্চ মাসের অপর নাম।   হয়তো এইভাবে ভাবতে ভাবতে   জানালা খুলে চৈত্র আসবে  কালবোশেখী কে দাঁড় করিয়ে রাখবে                                                     রাস্তায়   অত:পর কলিংবেল   \r\n  \r\n  খ .   সস্প্যানে চায়ের সাথে গন্ধ ছড়াচ্ছে সকাল   একাএকা দাঁড়িয়ে আছে কবিগুরু   এক্সপ্রেস করার কোনো উপায় পাচ্ছে না;   উত্তরপ্রদেশের মেয়েরা নতুন শাড়িতে   জড়িয়ে নিচ্ছে কাশ্মীরি কোয়াশার শাল ,   দুধের সরের মতো ঘুম জড়িয়ে উঠে বসছি   রিজার্ভেশন বার্থে - জানালার ফাঁক দিয়ে   পিছলে পড়ছে চোখ … এটা কোন স্টেশন?   \r\n  এখন যেহেতু সকাল তাই ব্রাশের সাথে মারামারি   দেখছে দাঁত -  বেসিন দখলে লড়াইরত ভারতবর্ষ   \r\n  \r\n                                                          (চিত্রঋণ : প্রদোষ পাল)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T19:50:13-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2554290620764474108",
      "title": "বাক্‌ ১০৮ : শুভ আঢ্য",
      "content": "জেনুইন জকি_পেরেক ও কফিন পর্ব\r\n \r\n  ধৈর্য যথেচ্ছ ব্যবহার করার নয়, অব্যবহৃত তার কিছুটা সময় এই অক্ষরগুলো আর জকি’কে দেবার জন্য ধন্যবাদ। কিছুক্ষণের মধ্যেই একটি আত্মহত্যা ঘটতে চলেছে, চলেছে একটি পেরেক প্রিয়তম কফিনের ডালায়, তার শাখা নেই কোনো... যেমন অশাখ ঘোড়াটি সরিয়ে নেবে নিজেকে জকি থেকে, ততটাই ঝুলন্ত দেখা যাবে জকিটির জিভ... অথচ আপনি ধৈর্য ধরছেন, চেয়ার কিংবা কফিকাপ অথবা গ্লাসও আষ্টেপৃষ্টে, আবার সাহসী হয়ে কখনওসখনও লিঙ্গও... আপনি ধরতে পারছেন কি ঘটতে চলেছে, আপনি শয়তানের মত দেখতে চলেছেন একটি রুদ্ধদ্বার মৃত্যু, যেখানে গ্লাসের গায়ে উল্লাসের সময়ও যতটা বাষ্প জমে, আপনি জমতে দিচ্ছেন না তা’ও, অতএব...  \r\n  \r\n  ৮  তুমি বাহুমূলের গোড়ায় পোঁতো ওই ঝোপ           যা\r\n তার দিকে থাকা হয় তাকিয়ে কিছু, সেই\r\n নিড়েন দেওয়া ও তুলে আনাপ্রিয় মাটির তলা এবং \r\n কিছু অপ্রিয় মাটির ওপরে আকরিকহীন\r\n এই আলগা কাজটুকুতেই চিনি তোমাকে  ওহ্‌ শর্করা...   \r\n  মুখের তলায় থাকা হয় তোমার, করোটিরও তলায়  ছায়া হয়েও থাকা হয় বেঁধেছেঁদে\r\n এমনকী জমাট চাপ চাপ কালশিটের মধ্যেও, আমি সে কোণেই\r\n ফিরিয়ে রাখি যাবতীয় নেশাদায়ক চোখ ও মন  \r\n  যদিও দ্রাঘিমা বরাবর তুমি পাতো ব-দ্বীপ\r\n আর তার নরম মাটিতে আটকে রাখো অক্সিজেন  নাইট্রোজেন আর বুদবুদের মতো অর্বুদ ফুটে ছুটে ওঠে\r\n ঝুর ঝুর বেরিয়ে আসে কাঁকড়া\r\n মণি আমার চেয়ে থাকে সেদিকই  \r\n  তুমি ঝোপ থেকে বাহুডোরে বাঁধো মৌখিক ধারণা\r\n আর ফিরে ফিরে যাও বাহুমূলের গোড়ায়\r\n সেই অপ্রিয় মাটির ওপরে অথচ প্রিয় মাটির তলায়  \r\n  \r\n  ৯  সুতরাং ওই কাঠের দরজা             খোলা\r\n তার পেরেকও হয়ে গেলে             নিস্পৃহ\r\n একটা গাছের কথাই বলে, যদিও\r\n কাছাকাছি সব গাছেই, ঘাসেতেই\r\n ঘোড়াটির জিভ কামড়ে রয়েছে পাতার মতই  ঝুলছে নাল আর স্যালাইভাও, খড়লাগা      আগুন  \r\n  আর কোনো ডাকের বাইরে সাজছে মেয়েটি\r\n তার পোশাক ছাড়িয়ে সাজাচ্ছে জকিটি যখন\r\n এক একটা জিভ খসে পড়ছে ঘোড়াটির,\r\n নাল ভেঙে পড়ছে ঝর্ণার মতোও খানিক  \r\n  অথচ শব্দ হচ্ছে না, ঘোড়াটির জিভ থেকে\r\n গোলাপী পাতায় ভাষা হচ্ছে না          তখন\r\n শুধু দুলছে বিনা হাওয়ায় স্পৃহাহীন গাছগুলো  \r\n  \r\n  \r\n  ১০  ঝুলন্ত জকিটিকে দেখে ঘোড়াটি\r\n তার কালো খাঁচায় মুখ সে ঢুকিয়ে দেয়         তার\r\n কোনো ফেব্রুয়ারীতে  \r\n  আর চিৎকার করে ডাকে চোখ দিয়ে\r\n সেই ঘুড়ীটিকে, সমগ্র শরীর দিয়ে ওই মেয়েটিকে\r\n ডাকে ঘোড়াটি  \r\n  তার অন্ধকার রোগ থেকে দেখে\r\n মেয়েটিও বসে আছে ঝুলন্ত জকিটির         খাঁচায়\r\n আর ডাকে অবিরাম         ছেদহীন  \r\n  যদিও কোনো অন্ধকার নেই\r\n মেয়েটি আর ঘোড়াটি সাজায় যখন খাঁচা\r\n জকিটি ঝুলন্ত দেখে নেয়  \r\n  দোলনকাল স্তব্ধ করছে কোনো         পেণ্ডুলাম  \r\n                                                                  (চিত্রঋণ : মকবুল ফিদা হুসেন)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T19:35:08-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "9035157381169158337",
      "title": "বাক্‌ ১০৮ : পীযূষকান্তি বিশ্বাস",
      "content": "কার্ভ প্রিয় কার্ভ  \r\n  যে স্থানে রাখা আছে একটি আদমী  আর সেখানে একটা আম রাখা হলো   আমি বলতে চাইছি এমন একটি বাগানের কথা  পাহাড়ী কৃষক আর   এক তার একমাত্র ফলের বাগান   ত্রিকোন আর খানিকটা ঢালু   \r\n  দাঁড়াচ্ছে না,   কিছুতেই এখানে পাহাড়টা রুখছে না  যদিও তার গা ঘেঁসে উঠে যায় রেখা  বিন্দু বিন্দু দেবদারু নীল থেকে নীলাভ  টেড়া অঙ্গন বরাবর এইমাত্র মেঘ কেটে গেলো   \r\n  বড্ড একতরফা  পরিষ্কার হলো যেন হঠাৎ ইউরেকা    একটা আলো যেন ভিজিয়ে দিয়ে গেলো   ফুটে উঠছে একটা কার্ভ,  গুচ্ছে গুচ্ছে, অসীম সম্ভাবনার কার্ভ   নারী শরীর থেকে রক্তিম কোন ফল  দেওয়াল জুড়ে ছবি হয়ে যাচ্ছে  আম থেকে আপেলের বিবর্তন দেখছি  \r\n  লাল,  টুসটুসে আপেল  আমার হিমাচলী মিষ্টি সুস্বাদু   মুখের ভিতর দিলে ভিতর গলে যায়  \r\n                                                  (চিত্রঋণ : সালভাদর দালি)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-11T06:11:07-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7651778366296546272",
      "title": "বাক্‌ ১০৮ : অভি সমাদ্দার ",
      "content": "কাত্থ-২  \r\n  হৃদি-কেয়ারি আলো\r\n দু'পাশে দীর্ঘ শালবন\r\n \r\n মাত্রা দিচ্ছি \r\n মৃত্তিকাকে        মর্মবৎসল\r\n \r\n মর্ম আমার\r\n সীবন ঋতু    তন্তুময়ী জ্বর\r\n \r\n প্রতি অঙ্গ\r\n ভাসাই লো রে        অনিদ্রাতরল\r\n \r\n তরলগুলি        ত্রাণ করো হে\r\n \r\n প্রাণ করো      অক্ষর\r\n \r\n দত্তকে কেউ দৈব রাখে\r\n \r\n আমি রাখছি       'মর'   \r\n  \r\n  \r\n  \r\n  কাত্থ-৩  \r\n  হৃদি-কেয়ারি আলো\r\n দু'পাশে দীর্ঘ শালবন\r\n \r\n আর মরচেতনার পাশে\r\n এই পানশালা\r\n এখানে টম্বুর হয়\r\n রক্ত ও তিতাসে\r\n দিনযাপনের ভেষজ- আমিষে\r\n যে অক্ষ ঘূর্ণমান\r\n \r\n যে অক্ষ সংজ্ঞা-মূর্ছিত\r\n \r\n তার বসন খুলে খুলে\r\n সারি দিচ্ছি দু'চার কথা \r\n \r\n তরলতন্তুমন!\r\n \r\n হৃদি-কেয়ারি আলো\r\n দু'পাশে দীর্ঘ শালবন   \r\n  \r\n                                                                          (চিত্রঋণ : মন্ড্রিয়ান)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T19:02:43-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "5844916279326512849",
      "title": "বাক্‌ ১০৮ : দূর্বাদল মজুমদার",
      "content": "১.  এইসব র-শব্দ কতোটা নিয়ে যাবে?\r\n কতোটা নিতে পারে রুদেল ফিদামন?  না হোক। তবু তো লিখি মর্কটদের মা' ভাষা\r\n আর দিনযাপনে.. তেল, নুন, বিফলবিবাহের চিৎকারপটিয়স!\r\n মারকাটারি ফেনোমেনাফুল!  মনে হয় বাংলা ভাষায় কথা বলছি  ভয় হয়। সত্যি সত্যি জঙ্গল থাকবে না  এতো সাহস হলো কাদের\r\n আমার থেকেও ছোট হবার  নীচু সব প্রদেশে যাবার সিঁড়ির আবিষ্কর্তাদের গান শুনি। চলো।  \r\n  \r\n  ২.  দুপাশেই ব্রহ্ম   দুপাশে চাতাল\r\n এই রীত গড়ে ওঠা দু'ধারা শরীর\r\n পকপকে ডাঁশা  ঐ সোনাঝুরি পেরিয়ে যে চুপিচুপি মাঠ\r\n কতো অভিজ্ঞান হারিয়েছি\r\n দ্বিপাক্ষিক টম্বুর পেরিয়ে  এই যে চলাটি\r\n ছ্যাতাপড়া নিনড় মাচাটি থেকে  অভি  'মা' কুড়োচ্ছে\r\n দূর্বা   'না' কুড়োচ্ছে  এরকম....  \r\n  \r\n  ৩.  এরকম হ্যালাফ্যালা কাগজ\r\n সতেজ ফুটে থাকে  যে দূর-মানুষের ভিড় প্রতিদিন ঘেষে আছে\r\n অনিচ্ছুক ব্যায়ামগুলি\r\n ঐ কাগজের পাশে নিঝুম ডায়াস মাড়িয়ে হাঁটো আর\r\n কিভাবে যে অরিগ্যামি হও  চটুলতা মুড়ে রাখা নিপাট মজলিশে\r\n এই শুধু\r\n ক্যাঁচালের ব্লেডে এত ধার!  ব্রহ্ম বিস্ফোরণ টের পেয়ে স্থানুর\r\n দুপায়ে মৌলটি জড়ানো\r\n অথচ এই গ্যামিট্যামি বেশ ভালো\r\n তরল দুহাত ভরে ওঠে জলে  ফড়িং ডানানোর স্বনন্ শ্বণন..  \r\n  \r\n  ৪.  বেবাক হয়ে আছি চাঁদছাতিমের মোড়ে      না রে\r\n হৃদ্ফুল ফুটেছে\r\n কাহার বা আসে যায় কাহারবায়  জোনাকির কাছে গান শিখি\r\n ফুলের কাছে মদ  চিত্তরঞ্জনের ঘরে সেদিন দেখা হলো\r\n অমিতাভ বচ্চনের সাথে  আহা বচ্চনজি!  জয়াদি কেমন আছে গো\r\n আমাদের পাপু, মলয়, সুনীল, শক্তি, সিপাইদা\r\n আর এই টমটমটির গালে যারা হাত রেখেছিল  এখনও হল্ট-মল্টানো হাঁড়িয়া হয় তোমাদের পাড়ায়?  \r\n  \r\n                                                                  (চিত্রঋণ : এডওয়ার্ড হপার) ",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T18:53:25-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1009833085295781813",
      "title": "বাক্‌ ১০৮ : রাণা বসু",
      "content": "অঙ্কের ভুলগুলো-২  \r\n  আমি লিখেছিলাম,\r\n চাকা কি শুধু বিনয় শেখায়!\r\n কি আশ্চর্য, এখন ভাবলে\r\n শিউরে উঠি\r\n কলতলার কোনও শব্দ\r\n বা সামান্য চুল কাটারও\r\n আমায় বিরক্ত করে এখন\r\n এইমাত্র মনে হল\r\n একটি তলে কল্পনা করলে\r\n পৃথিবী তো বৃত্তই\r\n তাকে চাকা ভাবা যায় তো  \r\n    \r\n  \r\n  \r\n  টেবিলের ওপর প্লেট\r\n তারওপর কাপ\r\n তার ভিতরে চা ও\r\n তারওওপর ধোঁয়া  পৃথিবী থেকে\r\n না না ভারত থেকে\r\n বেরিয়ে যাচ্ছে লীনতাপ    \r\n  \r\n  \r\n  দিস্তে খাতার এই সুবিধে\r\n প্রথম বলে কিছু হয় না\r\n আমাদের মত\r\n মানুষ উৎপত্তি হবার অনেক পর\r\n আমরা জন্মেছি\r\n আবার মরে যাব\r\n মানুষ ধ্বংস হবার অনেক আগেই\r\n মাঝে শুধু নামের নীচে\r\n আগুন জ্বালিয়ে পোড়ানো\r\n বা একটা দেয়াল তোলা\r\n অথবা অঙ্কের ভুলগুলো শোধরানো\r\n অনেকক্ষন চেয়ে থাকলে\r\n হৃদপিন্ড পর্যন্ত এভাবেই দেখা যায়    \r\n  \r\n  \r\n  কোথা থেকে এলো\r\n এরকম মাঝে মাঝে মনে হয়\r\n বিষয়টা পরে আসে\r\n যেমন বাবা কাকার জন্মের\r\n অনেকদিন পর\r\n জমি জায়গা ভাগ হয়    \r\n  \r\n  \r\n  ছবি তুলতে হয়\r\n মাঝে মাঝেই\r\n যাবার সময় চুল উসকো-খুসকো\r\n করে যাই\r\n যাতে রাস্তার ধুলোগুলো\r\n বেরিয়ে যাবার পথ পায়\r\n আমার পকেটে চিরুনি\r\n থাকেনা তো    \r\n  \r\n  \r\n পর খাবার বিড়ি\r\n উল্টে পড়ি\r\n রাস্তা সোজা কখনও বাঁকা\r\n প্রত্যেক প্রকল্পে\r\n অনেকগুলো ইউনিট থাকে  \r\n  \r\n                                                                          (চিত্রঋণ : এডওয়ার্ড হপার)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T18:40:18-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7491372125049643803",
      "title": "বাক্‌ ১০৮ : প্রমিত পণ্ডিত",
      "content": "প্রেমের জন্য লেখা : স্বাতী কবিতাগুচ্ছ  \r\n  এক...  এমন বিকেল অথচ এখনও কোনো সংক্রামক সুরক্ষা নেই  \r\n  \r\n  \r\n  দুই...  ঘষা ঘষা কথা  তার ওড়নার ভেতর  কত রকমের নীলে যে পুড়ে যায়...  \r\n  \r\n  \r\n  তিন...  আর আমরাও কী অদ্ভুত             কাঁটা চামচ প্লেট সাজিয়ে                     মাংসের ডানা খুঁজছি             সীমার ধারণাহীন এক মর্ষপৃথিবীর গভীরে   \r\n  \r\n  \r\n                                                          (চিত্রঋণ : গুস্তাভ ক্লিমট্‌)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T18:24:02-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4008934345710396794",
      "title": "বাক্‌ ১০৮ : বিপ্লব রায়",
      "content": "টেবিলটাইম\r\n \r\n   গভীর রাতে একটি সাদা আঁশ দেখেছি। আজও দেখি ―\r\n আকাশে  আপনি ভিজে গেলেও আয়নার মানুষটি ভিজে\r\n                                                              যাবে না  রাত ব্রাশ করতে করতে দিন ফোটে  মানুষের কোনো নির্দিষ্ট শীতকাল নেই যে পোশাক মোচন করে রাখবে  তাপমাত্রা পুড়িয়ে ফেলে । বরফ\r\n রাগ । মাঝে মাঝে ড্যামেজড্‌ হয়  যে দেশে দুটো বাটির ছাপ নেই সে দেশে পুরুষ\r\n বাস করে  \r\n                                                                  (চিত্রঋণ : গুস্তাভ ক্লিমট্‌)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T18:16:00-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "6491484734501616116",
      "title": "বাক্‌ ১০৮ : অরবিন্দ বর্মন",
      "content": "ঋতুপর্ণকবচ\r\n \r\n ছাতিম ফুলের শিস্\r\n ভাঙছে না উলুবেড়িয়ার চুল\r\n দু-একটা জিন্দেগী মাখছো\r\n \r\n আর অযোনিসংকেত\r\n নিতাই করছো অনুবাদকের\r\n যতটা রাগ ছিঁড়ছে স্তনবেহেনা\r\n হংসডানায়\r\n মরশুম ভর্তি\r\n হসন্তগুলো\r\n \r\n অযৌন থেকে যাচ্ছে\r\n ঋতুপর্ণকবচ  \r\n                                                          (চিত্রঋণ : গুস্তাভ ক্লিমট্‌)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T18:07:35-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "5409374888282308970",
      "title": "বাক্‌ ১০৮ : মলয় রায়চৌধুরী",
      "content": "বুড়ি  \r\n  এ-বুড়ি আমার দিদিমার বয়সী  চুল পেকে গেছে, কয়েকটা দাঁত  নেই, দিদিমার মতন শুয়ে থাকে  কবে শেষ হয়ে গেছে পুজো-পাঁজি  ক্যালেণ্ডারে ছবি-আঁকা তিথি  দিদিমার মতো এরও প্রতিরাতে  ঘুম পায় কিন্তু আসে না, স্বপ্নে  কাদের সঙ্গে কথা বলে, হাসে  চোখে ছানি তবু ইলিশের কাঁটা  বেছে ঘণ্টাখানেক মজে খায়  দিদিমার মতো, বলেছে মরবে   যখন, চুড়ি নাকছাবি খুলে নিয়ে  তারপর আলতা-সিঁদুর দিয়ে  পাঠাতে ইনসিনেটরে, এই বুড়ি  চল্লিশ বছর হল সিঁদুর পরে না  পঞ্চাশ বছর হল শাঁখাও পরেনি  দামি-দামি শাড়ি বিলিয়ে দিয়েছে  দিদিমা যেমন তপ্ত ইশারায়  দাদুকে টেনে নিয়ে যেতো রোজ  এও আমাকে বলে এবার ঘুমোও  আর রাত জাগা স্বাস্হ্যের পক্ষে   খারাপ, এই বুড়ি যে আমার বউ  বিছানায় শুয়ে বলে কাউকে নয়  কাউকে দিও না খবর কারুক্কে নয়-  এ-কথাটা আমারই, কাউকে নয়  কারুক্কে বোলো না মরে গেছি  \r\n  \r\n                                                          (চিত্রঋণ : পাবলো পিকাসো) ",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T07:36:50-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7312784379860422214",
      "title": "বাক্‌ ১০৮ : শান্তনু বেজ",
      "content": "  \r\n \r\n   \r\n  'এই জীবন। তোর উপরে বল গড়িয়ে যাচ্ছে' \r\n   \r\n  \r\n  একটি ধাতব বল, কুড়িয়ে পেলাম চিলেকোঠায়  চক দিয়ে তার গিয়ে লিখে দিলাম --                 \"জীবন যেমন তেমন \"  \r\n  গড়িয়ে দিলাম সিঁড়িগুলো দিয়ে  \r\n  ঢং-১ম সিঁড়ি।  চং-২য় সিঁড়ি।   টুং,  ঝাঁই,  ধুপ্ , ফটাস্, সাঁই ইত্যাদি শব্দ করে নেমে যাচ্ছে সেই বল   ধুপ্ ধুপ্ - শেষ সিঁড়ি....  \r\n  এভাবেই আওয়াজ করতে করতে গড়িয়ে যাচ্ছে একতলার দিকে, সেই বল   \r\n  কান পেতে শুনলাম। সব আওয়াজ গুলো ধাতব নয়। কিছু চটির ছিঁড়ে যাওয়া নকল,  কিছু দর্জির কাপড় ছেঁড়ার মতো কর্কশ,  কিছু বেড়ালের মতো টেরহীন ঝুপপ্, কিছু শ্যামলের বৌএর মতো খ্যাঁক খ্যাঁক   \r\n  মা ঘর মোছার পর সিঁড়ি মোছবার আগেই ধুপ্ ধুপ্ ....মায়ের পায়ের কাছে বল গড়াচ্ছে   বলটির গায়ে তখন লেগে আছে  দুধের ফ্যানা      গলন্ত লোহার গাদ   \r\n  মা বলটি হাতে নিতেই  বিনয় মজুমদারের মতো হাত কাঁপতে লাগলো   মা ভয় পেয়ে গেল, বলটি ফেলে দিল  বলটি রাবারের মতো লাফিয়ে পাশের পুকুরে পরে গেল  \r\n  বলটি আজও পর্যন্ত কেউ খুঁজে পায়নি   \r\n  শুধু বোঝা যাচ্ছিল, দুটি ব্যোমকেশ সুত্র  ১. সিঁড়িতে কোনো আলোর কথা হয়নি   ২. আকাশে কোনো আলোর বিনিয়োগ নিয়ে ভাবা হয়নি   \r\n  বলটি আজও পর্যন্ত কেউ খুঁজে পায়নি  \r\n                                                                          (চিত্রঋণ : প্রদোষ পাল) ",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T07:07:19-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1858492545896109451",
      "title": "বাক্‌ ১০৮ : সনৎ মাইতি",
      "content": "পাহাড়   \r\n  পাহাড়ে ওঠার পথে পড়ে আচারের দোকান  \r\n  পাহাড়  \r\n  আমি ভাত খাই এই ছায়া ভরা দিনে  আচার নয়  \r\n  তোমায় মাখিয়ে...   \r\n  \r\n  রড   \r\n  টাটা থেকে সেল ঠিক কতটা দূরে?    \r\n  তৈরি হচ্ছে বাড়ির হাড়  টাটা নয় সেল  \r\n  বাড়ির হাড় হার হয়ে আছে...  \r\n  \r\n  \r\n  মৃত্যুতে লিখিত কবিতা    \r\n  হাত ছুঁয়ে  ছুঁয়ে দেখি   গরম হাত ঠাণ্ডা হয়ে উঠছে   \r\n  পৃথিবী জন্মের পর খুব গরম ছিল   তারপর ধীরে ধীরে  ঠাণ্ডা হয়ে ওঠে  \r\n  ঠান্ডা জলের মধ্যে প্রাণ জন্মায়  \r\n  হাত ছুঁয়ে ছুঁয়ে দেখি   গরম হাত ধীরে ধীরে ঠাণ্ডা হয়ে উঠছে...   \r\n  \r\n                                                  (চিত্রঋণ : প্রদোষ পাল)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-10T19:12:04-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "6607767334906173721",
      "title": "বাক্‌ ১০৮ : চৈতালী চট্টোপাধ্যায়",
      "content": "এসো  \r\n  ১  \r\n  কোনওমতে নমো নমো করে রাত  ফুরোলেই, উঠে বসে আছি!  তোমার হাতের ছোঁয়া ভোরবেলা ছাড়া  তেমন বাজে না!  আমি অবিনশ্বর তোমাকে চাইনি,  খাটের কিনার থেকে গড়িয়ে নামলে  যে-তুমি ব্যথা পাও খুব,  আমার আঁখির আগে দাঁড়াবে কি  \r\n    \r\n  \r\n  \r\n  \r\n  \r\n  \r\n  ২  \r\n  তোমার বিচ্ছেদ, একসুতো।  ছুঁচের ফুটোয় ভরে নেব।  সাদা ও কালোর ফ্ল্যাটবাড়ি  রঙিন সেলাই মেরে দেব  টেরই পাবে না কেউ, মৃত্যু এসেছিল  \r\n    \r\n  \r\n  \r\n  \r\n  \r\n  \r\n  ৩  \r\n  যাও! ঈশ্বরকণায় মিশে যাও।  ছেড়ে, থাকতে পারবে না তো-  তবে কি আবার ফিরে আমার গর্ভেই জন্ম নেবে  \r\n    \r\n  \r\n  \r\n  \r\n  \r\n  \r\n  ৪  \r\n  কে মন্ত্র উচ্চারণ করে এই ফুল বেঁধে দিল, আঁচলে আমার!  আমি সন্তর্পণে গিঁট খুলে ফেলি  শাসন কাটাই,  নাহলে বিদেহী আত্মা ভয় পাবে,  কাছে এগোবে না,  আর, দেহ ধরবে না,  তবে ওকে ঝোল, চচ্চড়ি রেঁধে খাওয়াই কী করে!\r\n আমি শোক জ্বেলে জ্বেলে পুড়িয়ে দিচ্ছি তুকতাক...  \r\n  তুমি এসো  \r\n  \r\n                                                                               (চিত্রঋণ : প্রদোষ পাল)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T04:59:15-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "1366004496280457827",
      "title": "বাক্‌ ১০৮ : সুব্রত সরকার",
      "content": "নাম, পদ্মে ভ্রমর এসে বসে  \r\n  বায়সেরা বলে- তুমি মূর্খ, তোমার কিছু   অভিজ্ঞান নেই, নিচুব সময় আঁকড়ে ধরে মৃত্তিকা, জনহিতকর  বাণী, যা আসলে ফলস্‌, কবির মর্মাহত আত্মা  সেখানে দোল খায়, শৃগালের দেবতারা ভাবে শৃগালই হলো  পৃথিবীর শ্রেষ্ঠ প্রাণী, মুখে স্বর্ণ, সোহাগ  লেগে আছে আবহমানের।  \r\n  আমি দুরাশার তৃণে অপ্রতিহত ব্যথার আরক  সামান্য শুদ্ধ এক পৌরুষ, কুয়াশা, মেঘ ও পিপাসা রচনা করি  এই মর্মে শুধু ভালবাসার জন্যই বারবার আসা  কখনও ভুজঙ্গ, পক্ষী, কূর্মাবতার, কুক্কুর, ঔষধী, কারণ মায়া-  চুম্বনের স্বাদ একইরকম মৃদু, কষায়, লবণ, মিষ্টান্ন ইত্যাদি...  \r\n  আর যোনির ভিতর চাঁদ ওঠে, বৃহস্পতি অস্ত যায় প্রতিদিন  ক্রোধ শিখরে, প্রেতের খুব সর্দি লেগেছে, সে  কাশে, হবিষ্যি খায়, বড়রা ক্রিকেট খেলবে শিবালিক  পাহাড়ের মাঠে অনন্ত, জ্যোৎস্না নামল  ক্ষণিক এই জীবনের তাপ, তৃষ্ণা মুছে যায় নাম, পদ্মে ভ্রমর  এসে বসে, অলীক, তোমার কি কিছু মনে হয়?  \r\n  হে বজ্র, দু’হাত কবিতা লিখি বলে যেমন কিছু দুঃখ  হয় না, তুমিও নিহত অগ্নির পার্শ্বে মহাজীবনের কণা দেখতে পাওনি  প্রতাপ, ঘুমিয়ে পড়ো আনন্দে, ব্যথায়  কাৎরে ওঠে সময়, হৃদয় বল্কলে ক্ষুধা ডেকে ওঠে, কিন্তু  সৌজন্য থেকে কামনায় মৌরি ঝরে  পড়ে, এলাচ, বোকা, সব কথা বলতে নেই, অহর্নিশ।  \r\n  \r\n                                                  (চিত্রঋণ : মার্ক রথকো)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-08T04:24:46-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2975285309899237949",
      "title": "বাক্‌ ১০৮ : মেসবা আলম অর্ঘ্য",
      "content": "সান্ধ্য\r\n \r\n \r\n  তার একটা খালি বোতল আমার কাছে আছে  \r\n  আজকে বিকালে খুব সান্ধ্য \r\n রেডিও বাজছিল, \r\n তার একটা খালি বোতল \r\n আমার কাছে   \r\n  সান্ধ্য-- যেই রকম হুট করে ঘন কুয়াশা \r\n রাস্তা বদলে দেয়, \r\n একটা আলো ছড়িয়ে পড়ে  \r\n  \r\n                                                                      (চিত্রঋণ : মুংখ)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-07T18:37:17-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7793085814098783519",
      "title": "বাক্‌ ১০৮ : সন্দীপ রায়",
      "content": "না লেখা ডাইরি থেকে\r\n \r\n   ১  সম্ভ্রান্ত বাড়ির বিয়েতে কলকাতা থেকে ঘোড়া নিয়ে\r\n আসা হয়েছে। দরজায় ভিক্টোরিয়া মেমোরিয়ালের\r\n পরী            বাজি            বাদ্যি                নহবৎ  সম্ভ্রান্ত বাড়ির ছেলেটা  বরবেশে\r\n উড়ে যাচ্ছে  গলির মোড়ে  প্রথম প্রেমের কয়েকটা রোশনাই\r\n দুচোখে  দপদপ  জ্বলছে  এখনো  \r\n  \r\n  ২  কড়াইশুঁটিতে   ঢ্যামনা ঈশ্বর ঢুকে আছে\r\n       গৃহস্থ খেয়াল করে না গোপন ক্ষরণ।\r\n দিব্যসুখে লাটিম ঘুরিয়ে সুতোর উল্লাস\r\n অথচ সূচের ফুটো দিয়ে গলে গেছে দেহ\r\n                অলৌকিক  উন্মাদনা  আপেল গাছটা নিষিদ্ধ ছিল\r\n        ওকালেও বোঝেনি  মানুষ!",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-09T07:02:41-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "3714577002566957346",
      "title": "বাক্‌ ১০৮ : মিতা চার্বাক",
      "content": "বিষাদের ডাকনাম অরণ্য   \r\n    সবুজ পাতার নাম ধরে ডাকতেই একটা ঘন অরণ্য চুপচাপ সামনে এসে দাঁড়ালো৷ তার কাছেই চেয়ে নিয়েছি আকন্দের বীজ৷ শিকড় কুড়িয়ে নেয়ার সময় করতলে উঠে এসেছিল বিষাদের মতিচূর৷  \r\n  তখনও আমার নয়ের ঘরের নামতা পাঠের কৈশোর৷ জেনেছিলাম, এ ঘন অরণ্য আমার মা হারানো দুধভাই… এ অরণ্য বিষাদের ডাকনাম  \r\n এই যে ঝাপুরঝুপুর গহন অরণ্য\r\n চাঁদের আলোয় অমরাবতী এক রাত্রিপুর\r\n এখানে দলবেধে শেয়ালের ডাক\r\n এখানে হাওয়ায় হাততালি\r\n ফু দিলেই ফু-মন্তর..\r\n এখানে প্রবল ফ্লাশব্যাকে রুমালের পতন\r\n পতনের সুতোয় সুতোয়\r\n মানুষের ঘাম, মহুয়ার মৌতাত \r\n  \r\n \r\n অনামী এ অরণ্যে নীল ফ্রেমে বাঁধাই আমার মায়ের আঁচল ৷ এখানে বাতাসের মন্ত্রে পীত সবুজের ছন্দ দোলে… ঢিলেঢালা ভিতরবাড়িতে একটা স্কুল পালানো পাখির হাজার দুপুর  \r\n শহরতলীর ওপারে\r\n \r\n একটা সবুজ পাতা\r\n \r\n একটা শুনসান অরণ্য\r\n \r\n কিছুটা আড়াল… ঈশ্বরের মতন নিবার্সন\r\n \r\n আর আমি তাকে পাঠ করি দ্বিতীয়বারের মতো প্রগাঢ় বিপন্নতায়  \r\n  \r\n \r\n                                                   (চিত্রঋণ : লার্স ভন ট্রায়ার/ মেলাঙ্কোলিয়া)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-09T07:05:16-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7612460005979099186",
      "title": "বাক্‌ ১০৮ : শম্পা মাহাতো",
      "content": "ঝড়   \r\n  ঝড় প্রথম ছুঁয়েছিল গাছের শরীর  গাছ নদী হতে চেয়েছিল।   ফুটে থাকা ফুলগুলোকে অবহেলায়  ছড়িয়ে দিয়েছিল মাটির আলিঙ্গনে।   \r\n  আলোর সীমানা পার হওয়ার পর  যতটুকু রোদ্দুর মেখেছিল পাতা  তার সবটাই শুষে নিয়েছিল ঝড়।  \r\n  ঝড় থামল  গাছের আর সালোকসংশ্লেষের ইচ্ছা হল না।  একমাত্র কামনা বলতে রয়ে গেল  ঝড়।   \r\n \r\n                                                                  (চিত্রঋণ : পাবলো পিকাসো)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-09T07:04:59-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "6223617274947825949",
      "title": "বাক্‌ ১০৮ : মুক্তি মণ্ডল",
      "content": "কাঁটাবন   \r\n  এখন মধ্যরাতে ঘুম ভেঙে গেলে   মনে হয় কাঁটাবন অনেক দূর  ফরসা হয়ে উঠা সম্পর্কের ধারণায়  নেচে ওঠে   ব্লেডভরতি নদী   \r\n  মনের মধ্যে ঘুমিয়ে থাকে পাখোয়াজ  ভাল লাগে   ড্রিল মেশিনের শব্দ   হয়তো অন্য কোথাও   পুরনো রুমালে  চুপ করে আছে সন্ধ্যার জেব্রাক্রসিং  \r\n  \r\n  আগন্তুক   \r\n আগন্তুক নই, দনোমনো\r\n প্রতীতির অন্তরালে কুকড়া চুলের ঢেউ।\r\n বাঁকা সিঁথি।   ভাল লাগে পতঙ্গ উচ্ছ্বাস,\r\n পালকের নিচে\r\n ঘুমিয়ে পড়া কালো সোহাগ।   তবু মুছে যায়\r\n স্নিগ্ধ ডালিমে জলের দাগ।   ফুটে ওঠে মনে ভোরের বাহার।  \r\n  \r\n  জল  \r\n  জল পড়ার শব্দ থেমে গেছে\r\n তারই তড়িৎ তরঙ্গে\r\n মুছে গেছে আমার শয়নভঙ্গি\r\n মুখোশভরতি  দ্বিধার তলদেশ  অন্য কেউ এখন ওখানেই\r\n মেলে দিয়েছে হয়তো স্পর্শের ডানা\r\n ভেজাকাঠের অন্তরে\r\n মনে হয় জেগে উঠেছে\r\n অসংখ্য ডুবো পাহাড়ের চূড়া   \r\n  \r\n                                                  (চিত্রঋণ : অমৃতা শের-গিল)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-06T17:44:23-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7126605630169776725",
      "title": "বাক্‌ ১০৮ : অর্ক চট্টোপাধ্যায়",
      "content": "জুতা-বর্ষণ  \r\n  মহামতি লেনিন বলেছিলেন জুতোর ক্ষয় দিয়ে শ্রমের মূল্য নির্ধারণ করা যায়। যায় কি? নাকি যায় না? লেনিন কি আদৌ এমন বলেছিলেন? লোকশ্রুতি আর লোককথনের ফারাকের কথা ভাবতে ভাবতে বাঁ-পায়ের বুটের দিকে চেয়ে ছিল প্রভাত। স্ত্রী প্রজ্ঞা কফিমাগ টেবিলে রেখে শুধোলোঃ ‘কী ব্যাপার বলো তো? হাঁ করে জুতোর দিকে চেয়ে কি দেখছো? মাথাটা গেল, নাকি?’ প্রভাত বলল, ‘আরে দেখো না, জুতোর সোলেও একটা হাঁ-মুখ হয়েছে। আমি ওকে দেখছি আর ও আমাকে।’ প্রজ্ঞাঃ ‘জুতোর হাঁ-মুখ তো আগেও ছিল, তার ভেতর দিয়েই তো পা ঢোকাতে। এ হল পশ্চাৎমুখ। তোমার পায়ের চাপে বেচারার ওষ্ঠাগত প্রাণ হয়েছিল।এবার শ্বাস নিয়ে বাঁচবে!’ প্রভাতঃ ‘তোমার কি মনে হয়, জুতোয় পেরেক ছিল?’ প্রজ্ঞাঃ ‘হয়ত তাই দেরী হল।’   \r\n  এরপর থেকে প্রভাত সন্ধ্যায় ফিরে জুতো খোলবার জন্য বাঁ-পা তুলতেই প্রতিদিন কিছু না কিছু শব্দ শোনা যেত। জুতোর গর্তে স্টোন-চিপ্স, পাথর-নানা জিনিস ঢুকে থাকত। গর্তটা যে একেবারে হাট-খোলা ছিল তা নয়।জুতোর সোলে যে ফুটো হয়েছিল তাকে খানিকটা আড়াল করে রেখেছিল রবারের হাল্কা চামড়া। চামড়ার ফাঁক দিয়ে আঙুল ঢোকালে মেঝের ওপর প্রস্তরবর্ষণ হত। রান্নাঘর থেকে প্রজ্ঞা শুনতে পেত শব্দটা। প্রতিদিন নিজেদেরই অজান্তে ঐ শব্দটার থেকে কি যেন চাইত দু’জন। নিজেদের বা অন্যদের বলে বোঝানোর মত ছিল না সে চাহিদা। কিন্তু সন্ধ্যা হলেই প্রজ্ঞা অপেক্ষা করত জুতো-ঝাড়ার ঐ শব্দের আর অফিসে বসে বসে কাজের ফাঁকে বুটিশেকের বদলে প্রভাত ভাবত তার বুটশেকের কথা। ভাবত কিন্তু বুঝত না। ওরা কি নিতান্তই অভ্যস্ত হয়ে উঠেছিল নাকি কোন মির‍্যাকলের অপেক্ষা করছিল? দুজনেই তো দেখেছিল ‘পরশ পাথর’ সিনেমাটা। দেখেছিল তো? দেখেছিল কি?   \r\n  এইভাবে প্রতিসন্ধ্যার জুতা-আবিষ্কারের শব্দটা কোথাও যেন একটা নাড়ির টান তৈরি করেছিল প্রভাত-প্রজ্ঞার মধ্যে। জুতোটা বদল করতে ইচ্ছে হত না প্রভাতের। আর যেদিন বর্ষণ হত না, সেইদিনগুলোর সান্ধ্য নিরবতা শোকে মুহ্যমান হয়ে থাকতো আর বাড়ির পরিবেশকেও কেমন ভারী করে তুলতো। প্রজ্ঞা একদিন রাতে স্বপ্ন দেখল যে জুতোর গর্ত থেকে একটা চিঠি বেরিয়েছে। প্রভাত প্রথমে বুঝতে পারেনি। ঝাঁকানো স্বত্বেও শব্দ না হওয়ায় সে হতাশ হয়ে জুতো দু’খান তুলে রেখেছিল শু-কেসে কিন্তু প্রজ্ঞা হাল ছাড়বার পাত্রী নয়। চুপিচুপি গিয়ে জুতোটা উল্টোতেই দেখে গর্তের ফাঁক দিয়ে সাদা একটা কাগজ উঁকি দিচ্ছে। কাগজটা খুলতে চোখে পড়ল সাদা পাতার মধ্যিখানে বড় করে লেখা রয়েছে পি-পি। পি-পি মানে তো প্র-প্র। প্রজ্ঞা-প্রভাত। সাদা পাতার মাঝখান থেকে নিশির ডাক, মন যাতে উচাটন হয়ে যায়। নাম ধরে ডেকেই থেমে গেছে কেউ। বাকি কাগজটা প্রলোভনের মত ফাঁকা। এইখানেই ঘুম ভেঙে গেল আর স্বপ্নটাও বাকি কাগজের মত প্রলোভন হয়ে উঠল। এরপর থেকে শব্দ না হলেও প্রজ্ঞা দেখতে ভুলত না গর্তের হাঁ-মুখ কথা বলছে কিনা। শ্রবণ থেকে দৃষ্টির দিকে তার মন হেঁটে গিয়েছিল স্বপ্নের পথে। ‘কখনো সময় আসে। জীবন মুচকি হাসে। ঠিক যেন পড়ে পাওয়া চোদ্দ আনা।’  \r\n  প্রজ্ঞার স্বপ্নের পরের সপ্তাহে প্রভাত ভোররাতে জুতোর গর্ত নিয়ে ভয়ানক এক স্বপ্ন দেখল। দেখল একদিন সন্ধ্যেবেলা জুতো ঝাড়তে গিয়ে ঘড়ির টিক-টিক শব্দ হচ্ছে। গর্তের চামড়া ঠেলতে ভেতর থেকে বেরিয়ে এলো একটা টাইম-বম্ব। ততক্ষণে তার গলা দিয়ে আর শব্দ বেরোচ্ছে না। ঘড়ির শব্দে অবাক হয়ে প্রজ্ঞা বেরিয়ে আসতে না আসতেই বুম। বিস্ফোরণের সাথে সাথেই ঘুম ভেঙে গেল। প্রভাতলগ্নে মৃত্যুর আহ্বান রয়ে গেল। স্বপ্নটা উদ্বিগ্ন করে তুলল প্রভাতকে। আজকাল টেররিজমের যুগ। ভরসা কি? ঠিক করল জুতো না হলেও সোলটা অন্তত পাল্টে নেবে। এনাফ অফ দ্য হোল! ভাবল প্রজ্ঞা রাগ করবে। তার বড্ড মায়া হয়ে গেছে সন্ধ্যেবেলার ঐ শব্দে। ঠিক করল লুকিয়ে লুকিয়ে করবে যা করার। সেদিন অফিসে লাঞ্চ ব্রেকে বেরিয়ে জুতোর সোলটা বদলে নিল প্রভাত। আর ফেরার সময় রাস্তা থেকে দুটো নুড়ি পাথর নিয়ে ফিরল। প্রজ্ঞা যখন রান্নাঘরে কফি বানাচ্ছে, প্রভাত তাকে সন্তুষ্ট করার জন্য একটা কৌটোয় ভরে নুড়ি পাথরদুটোকে ঝাঁকালো কিন্তু সে তো আর জানে না কৌতূহলী প্রজ্ঞা ততক্ষণে কফিমাগ নিয়ে ড্রয়িং রুমে চলে এসেছে। সে আগে কৌটোর দিকে তাকাল তারপর জুতোর নতুন অক্ষত সোলের দিকে। তার মুখ দেখে প্রভাতের মনে হল গর্তটা যেন এক সোল থেকে আরেক সোলে প্রবেশ করছে। ফারাক শুধু বানানের। প্রজ্ঞা শুধোলোঃ ‘কী? আজ কি নতুন কিছু পেলে নাকি সেই একগাছা পাথর?’ প্রভাত প্রথমে অবাক হয়ে গেছিল, সব দেখেশুনেও প্রজ্ঞা একথা কেন বলছে কিন্তু তারপর শান্ত গলায় বললঃ ‘না, নতুন কিছু নয়। দুটো নুড়ি পাথর।’ কৌটো খুলে পাথরদুটো মেঝেতে ফেলে দিল প্রভাত আর তারাও বারকতক নড়েচড়ে সুবোধ বালকের মতো মেঝের ওপর স্থির হয়ে গেলো। প্রজ্ঞা শুধোলোঃ ‘তোমার কি মনে হয়, জুতোয় পেরেক ছিল?’ প্রভাত বললঃ ‘হয়ত তাই দেরী হল।’  \r\n  এরপর থেকে প্রভাত প্রতিদিন দুটো করে নুড়ি পাথর নিয়ে আসতো সন্ধ্যেবেলা। আর একই পুনরাবৃত্ত কথোপকথনের পর প্রজ্ঞা পাথরদুটো তুলে নিয়ে গিয়ে বারান্দায় রেখে আসতো। এইভাবে একদিন দেখা গেল তাদের বারান্দা পাথরে পাথরে ভরে গেছে আর উপচে পড়ছে নিচের রাস্তায়। ‘অনেক দিনের পর। মিলে যাবে অবসর। আশা রাখি পেয়ে যাবো বাকি দু’আনা।’  \r\n                                                             (চিত্রঋণ : ভিনসেন্ট ভ্যান গঘ)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-05T18:02:06-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "2883911604535318914",
      "title": "বাক্‌ ১০৮ : জহির হাসান",
      "content": "সন্ধ্যায় অন্ধ ভাইয়ের সাথে‍  \r\n  \r\n  আমি যেই পথে \r\n অন্ধ ভাইরে নিয়া বাড়ি ফিরি সেই পথেও সন্ধ্যা নামে ।  তারে আমি বহুচোখী আনারস খেতের পাশ দিয়া\r\n দ্রুত হাঁটায়ে নিই যেন সে বিভ্রান্ত না হয়!  গায়ে পড়ি সে কি\r\n আনারস বিষয়ে কোনো প্রশ্ন করতে চাইছিল?  আমার শরীরের ২/৩ ভাগ পানি\r\n ওরে বুঝায়ে দিই, আমরা মূলত দিঘি  চাঁদ-ডুবি হইলে\r\n চাঁদ তবু উলি থাকে চোখে।  আমরা য্যানে থামি\r\n একটা হাটের পাশে  যেইখানে ইলেকট্রিক বাল্বের নিচে \r\n সবজি বেচতছে চাচাত ভাই  নিয়তিরে খুশি করার বশে\r\n বেগুনের পাশে যেন\r\n পোকা বেগুনও বসি আছে।  \r\n  \r\n  \r\n  ঘুমানোর আগে যা যা করলাম  \r\n  ঘুমানোর আগে আমি চাকার ভিতর ঢুকি।\r\n বল খেলি \r\n খেলার একটা শেষ রয় \r\n  সেই পর্যন্ত।  আমি পানি খাই চা দোকানে\r\n দেখি শক্ত বেঞ্চের পর বসি\r\n আমার মতো\r\n নরম চা খায় কারা কারা।\r\n শক্ত টোস্ট \r\n নরম হয় চায়ের ভিতর আসি।  আমি বাড়ি যাই\r\n একটাই কাপ আমাদের বাড়িতে\r\n সবাই চা খায়\r\n এক কাপে।  আমার বাগানে\r\n একটাই সাপ ঘোরে\r\n একটাই বেজি আমি পুষি\r\n কারণ \r\n আমার উঠানে অনেক ফা‍ঁকা।  বেজি সাপরে কামড়াইতে গেলে\r\n সাপ দৌড়াই পালাইতে পারে যেন\r\n বেজিও পারে।  আমার উঠানের আকাশে\r\n আমি মেলি আমার মুখ\r\n চোখ \r\n যেন কিছু \r\n দিতে পারি\r\n নিতেও পারি\r\n ফলে আকাশের কমতি পড়ে না কিছুতেই!  \r\n  \r\n                                                  (চিত্রঋণ : পাবলো পিকাসো)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-05T06:59:33-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "7776705454656305074",
      "title": "বাক্‌ ১০৮ : রবিশঙ্কর মৈত্রী",
      "content": "অচল পয়সার সচল গল্প  \r\n  হে বৃদ্ধ, আমি তেমাথার ঘনদূর্বাদল নই, আমি সদ্যচষা মিহিদানা মাটি নই, আমি মধ্যমাঠের জোড়া হিজল নই, আমি রায়দের মজা পুকুর নই। আমি নই একলা ডাহুক, আমি কৃষ্ণনবমীর তারা ভরা আকাশ নই—আমি এক নাদান বালক। হে বৃদ্ধ সমৃদ্ধ, তোমার বিড়বিড় ফিশফিশ বিবরণ আমি বুঝতে পারি না কিছুতেই।  \r\n  হে বৃদ্ধ, ভাটিবেলায় তুমি গোপালের ঘর, শরিকের মিলিত উঠোন, বাড়ির বাড়া ভাত ফেলে পালিয়ে বেড়াও এগাঁও সেগাঁও। অচল পয়সার শব্দ তুলে কোন হালট ধরে কোথায় যাও? তোমার সঙ্গে থুত্থুরে জরা, ঘর্ঘর ব্যাধি, নাছোড়বান্ধা ঝুলঝুলে মৃত্যু হাঁটতেই থাকে-- তোমার একলা বেলার নাগাল খুঁজে পাই না।  \r\n  হে বৃদ্ধ, ধুলোয় ধুলোয় পথ উড়িয়ে কোথা যাও তুমি? যাবার আগে বলে কি যাবে না—তোমার আমজামসুখ, ভেজা কাঠের ধোঁয়া-ধিকিজ্বলা, পুরোনো চালের ভ্যাপসা গন্ধ, কীটধরা আটার বমিভাব রুটি, বাঁশের খুঁটির নুয়েপড়া ঘর, টিনের থালায় পাখির খেয়াল, ভাগের গোরুর লাঙল জোয়াল—তোমার চোয়ালে সবই লেখা আছে— হে বৃদ্ধ, গত শতকের ঘাড়গুঁজে মরা তাজা গল্পের বেদ বেদনা তুমি না বললে, মানুষের ইতিহাস গালগল্পে বিকৃত হবে।  \r\n  \r\n  \r\n  নার্সিং হোম  \r\n  যদি সুযোগ হয়,  নার্সিং হোমেই আসব ফিরে  \r\n  ডেটলশুদ্ধ ঘর, ধবধবে শাদা পবিত্র বিছানা,  দেয়ালে দেয়ালে মুখস্থ আশ্বাস,  বাড়ির লোকের কুকুরকাতর মুখ,  ঘাটের মড়া দাঁড় করিয়ে ব্যাপারির পারানি আদায়  আসল নকল সব একাকার এই লৌকিক হোমে—  \r\n  যদি সুযোগ হয়, ফিরে আসব এখানেই--  এক ভ্রমণে মৃত্যুর স্বাদ মেটে না নার্সিং হোমে।  \r\n  \r\n                                                            (চিত্রঋণ : ভিনসেন্ট ভ্যান গঘ)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-05T06:46:38-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "4419140155234179018",
      "title": "বাক্‌ ১০৮ : হাসিবুল আলম",
      "content": "নাম নাই- ১ *  \r\n  অভ্যাসবশত মানুষের জন্ম। সেইপ্রকারেই সে চুমু খায়, তার হাত বাঁকা হয়, শেখে ড্রোনের ব্যবহার, শাদা পায়রা পোষা ছেড়ে দিয়ে তারপর তারা মানুষ পোষা শুরু করে, মানুষের ভেতরে পোষে ধর্ম, জিরাফ আর গণিত। এভাবেই আমার মা আমার বাবাকে কাঁচাবাজার ব্যাপারে পারদর্শী করেছিলেন। এবং রচিত হয়েছিল আমাদের অনেক অনেক চরিত্র। এখনো চলছে সেসব...  \r\n  \r\n  নাম নাই- ২ *  \r\n  সর্বোচ্চ মনখারাপের পর এমন আকস্মিক সন্ধ্যা- মাথা নীচু করে চুপচাপ হাঁটা, পরিচিত সামাজিক বিজ্ঞানে মুচকি বোঝাপড়া, পকেটে প্লাস্টিকের দোকান, কাঁচাবাজার, পুই-পালং, টাটকা-টাটকা মানুষ। নিয়মিত আকাশে টুকটাক মেঘ, হর্ন-হুইসেল, কুয়াশাকাতর, ব্যস্ততাবিষয়ক ক্রোড়পত্র। ত্রিশওয়াটের বাল্বের নীচে- যথারীতি খাপ খাইয়ে নেয়া তোমাকে ছাড়া।  \r\n  \r\n                                                                          (চিত্রঋণ : István Csók)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-04T06:46:04-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    },
    {
      "selected": false,
      "id": "9218268001331654055",
      "title": "বাক্‌ ১০৮ : পলাশ দে",
      "content": "পুটুস আর সিধুজ্যাঠার সংসার   \r\n  পূর্বাভাসে তো নদী সংস্কারের কথা ছিল  তোমার চোখ এলো কীভাবে  \r\n  বরফ ভেঙে বেরিয়ে আসা গন্ধ  রান্না হবে ডিমের ঝোল আর চুমু  খাওয়া হবে ভান্ডারা ভান্ডারা ...তুমি যেয়ো না  ঘুমের দিকে সন্ধে হচ্ছে সফর হচ্ছে  \r\n  আমার আর বড় হতে ইচ্ছে করে না গোঁসাই  টিলা বেঁকেচুরে যে পথ হয় ঝর্ণার দিকে  সেখানে রক্তদান শিবির ...ডাইনি সন্দেহ  \r\n  ও ক্ষত হে নৌকা ভুলে থাকা জল  \r\n  ঝাঁপ দিতে গেলে ফাঁকা লাগে সত্যি?  \r\n  ফাঁক লাগে...  \r\n  \r\n  \r\n  না। হ্যাঁ   \r\n  কেউ কি দেখতে পাচ্ছে কল্পতরু  পুংকেশর রাখছি হাতবোমায়  হ্যাঁ/ না  \r\n  হাবুডুবু খাই তলিয়ে যাই রত্নক্ষতে মারছি ঘাই  মাটির খোলসে ভরে আনি জিহ্বা  সুরঙ্গ যখন সুরঙ্গে ভয় পায়  আর পুষ্টিসংগ্রহে ঘুরে বেড়াচ্ছে কাপালিক  \r\n  \r\n  চুমুকে বসন্ত হয় বিশ্বাস করো  গোগ্রাসে খিদে পাচ্ছে আমার আমাকেই  \r\n  বিশ্বাস করো ওই যখন ল্যাংটা হচ্ছে পৃথিবী  না  হ্যাঁ  \r\n  গুটিপোকায় ঘর বাধতে বাধতে  হাতবোমা, প্রজাপতি হয়ে যাচ্ছে  \r\n                                                                 (চিত্রঋণ : গুস্তাভ ক্লিমট্‌)",
      "author": "anupam mukhopadhyay",
      "url": "http://baak108.blogspot.in/",
      "published": "2017-03-03T19:18:25-08:00",
      "blogid": "5825413879020624702",
      "Blog": {
        "id": "5825413879020624702",
        "url": "http://baak108.blogspot.in",
        "title": "TODO",
        "Posts": null
      }
    }
  ]
}